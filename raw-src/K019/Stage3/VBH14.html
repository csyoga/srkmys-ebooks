<?xml version="1.0"?>
<html>
  <p>ಣಿಜ್ಞ್ಜಕಿಖಿಗಿ ಲವ್ಕಿವ್ ಪ್ ದನಕರುಗಳಿರಲಿ, ಜಿಂಕೆಯ ಭಯವಿಲ್ಲ; ನಾಯಿಯ ಭಯವಿಲ್ಲ, ಹಾವಿನ ಭಯವಿಲ್ಲ, ನೀರಿನ ಭಯವಿಲ್ಲ, ಬೆಂಕಿಯ ಭಯವಿಲ್ಲ; ಕಂಡುದನ್ನು ಹಿಡಿದುಕೊಳ್ಳುವ ಆಶೆ, ಅವರಿಗೆ. ಮುಳ್ಳುಕಳ್ಳೆಗಳನ್ನಾಗಲಿ, ನೀರಿನ ಮಡುವನ್ನಾಗಲಿ ಲಕ್ಷಿಸದೆ ಅವರು ನುಗ್ಗಿ ಹೋಗುವರು. ಆದ್ದರಿಂದ ಸದಾ ಅವರಮೇಲೆ ಒಂದು ಕಣ್ಣಿಟ್ಟಿರುವುದು ಅನಿವಾರ್ಯವಾಯಿತು, ಅವರ ತಾಯಿಯರಿಗೆ.</p>
  <p>ಅಂಬೆಗಾಲಿಡುತ್ತಿದ್ದ ಮಕ್ಕಳು ಎದ್ದು ನಿಲ್ಲುವಂತಾಯಿತು, ತಪ್ಪು ಹೆಜ್ಜೆಗಳನ್ನಿಡುತ್ತಾ ನಡೆಯುವಂತಾಯಿತು. ಅವರೊಡನೆ ಅವರ ತುಂಟತನವೂ ಬೆಳೆಯುತ್ತಾ ಹೋಯಿತು. ಮಕ್ಕಳಿಬ್ಬರೂ ದಟ್ಟಡಿಯಿಡುತ್ತಾ ದನಗಳ ಕೊಟ್ಟಿಗೆಗೆ ನುಗ್ಗಿ, ಅಲ್ಲಿ ಕಟ್ಟಿಹಾಕಿದ್ದ ಕರುಗಳ ಕಣ್ಣಿಗಳನ್ನು ಬಿಚ್ಚಿ ಹಾಕುವರು, ಅವು ಓಡಿಹೋಗಿ ತಾಯ ಮೊಲೆಯನ್ನು ಕುಡಿಯು ವುದನ್ನು ಕಂಡು ಚಪ್ಪಾಳೆ ತಟ್ಟುತ್ತಾ ಕುಣಿಯುವರು. ಮನೆ ಮನೆಗೂ ನುಗ್ಗಿ, ಹಾಲು ಮೊಸರು-ಬೆಣ್ಣೆಗಳನ್ನು ಕೊಳ್ಳೆಹೊಡೆಯುವರು; ತಾವು ತಿಂದು ಸಾಕಾದ ಮೇಲೆ ಉಳಿದು ದನ್ನು ಕೋತಿಗಳಿಗೆ ತಿನ್ನಿಸುವರು; ಇನ್ನೂ ಮಿಕ್ಕರೆ, ಆ ಪಾತ್ರೆಯನ್ನು ಒಡೆದುಹಾಕುವರು. ಈ ತುಂಟತನದಲ್ಲಿ ಬಲರಾಮನಿಗಿಂತ ಶ್ರೀಕೃಷ್ಣನದೇ ಮೇಲುಗೈ. ಯಾವುದಾದರೂ ಮನೆ ಯಲ್ಲಿ ಏನೂ ಸಿಕ್ಕದೆ ಹೋದರೆ, ಕೋಪದಿಂದ ಆ ಪೋರ ತೊಟ್ಟಿಲಲ್ಲಿ ಮಲಗಿರುವ ಮಕ್ಕಳನ್ನು ಚಿವುಟಿ ಅಳಿಸುವನು. ಮನೆಯ ಹೆಂಗಸರು ಮನೆಗೆಲಸದಲ್ಲಿ ತೊಡಗಿರುವಾಗ ಅವರಿಗೆ ಗೊತ್ತಾಗದಂತೆ ಅಡಕಿಲ ಕೋಣೆಗೆ ನುಗ್ಗಿ, ತನ್ನ ಒಡವೆಗಳ ಬೆಳಕಿನಲ್ಲಿ ಮೊಸರು ಬೆಣ್ಣೆಗಳಿರುವ ಸ್ಥಳವನ್ನು ಪತ್ತೆ ಹಚ್ಚಿ, ಅವನ್ನು ಧ್ವಂಸ ಮಾಡುವನು. ಅವನ ಕೈಗೆ ಸಿಕ್ಕದಂತೆ ನೆಲುವಿನ ಮೇಲೇನಾದರೂ ಇಟ್ಟಿದ್ದರೆ, ಕಾಲು ಮಣೆಯನ್ನೊ ಒರಳುಕಲ್ಲನ್ನೊ ಹಾಕಿಕೊಂಡು, ಅದರ ಮೇಲೆ ಹತ್ತಿ ಅವನ್ನೂ ಸೂರೆಮಾಡುವನು; ಹಾಗೂ ಸಿಕ್ಕದಿದ್ದರೆ ಕೋಲಿನಿಂದ ಮಡಕೆಯನ್ನು ಚುಚ್ಚಿ, ಅದರ ರಂಧ್ರಕ್ಕೆ ಬಾಯೊಡ್ಡಿ ಹಾಲನ್ನೆಲ್ಲ ಕುಡಿದು ಬಿಡುವನು. ಆಗ ಯಾರಾದರೂ ಅವನನ್ನು ಕಂಡು, ‘ಎಲಾ ಕಳ್ಳ’ ಎಂದು ಛೀಗುಟ್ಟಿದರೆ ‘ನೀನೆ ಕಳ್ಳ, ನಾನು ಈ ಮನೆಯವನು’ ಎಂದು ಎದುರುತ್ತರವಿತ್ತು ನಗಿಸುವನು. ಇವನ ಕಾಟವನ್ನು ತಾಳಲಾರದೆ ಗೋಪಿಯರು ಆಗಾಗ ಯಶೋದೆಯ ಮುಂದೆ ಹೋಗಿ ದೂರು ವರು. ಆ ಸಮಯಗಳಲ್ಲಿ ಶ್ರೀಕೃಷ್ಣನು ತಾಯಿಯ ಬಳಿಯಲ್ಲೇ ನಿಂತಿರುತ್ತಿದ್ದನಾದರೂ, ಕಣ್ಣು ಪಿಳುಕಿಸುತ್ತಾ ಏನೂ ಅರಿಯದಂತೆ ನಿಂತಿರುವ ಅವನ ಮುದ್ದು ಮುಖವನ್ನು ಕಾಣುತ್ತಲೆ, ಆ ತಾಯಿಗೆ ಕೋಪವೆಲ್ಲ ಹಾರಿಹೋಗುತ್ತಿತ್ತು. ಹೀಗಿರಲು ಒಂದು ದಿನ ಒಬ್ಬ ಗೋಪಿ, ಕಳ್ಳತನ ಮಾಡುತ್ತಿದ್ದ ಕೃಷ್ಣನನ್ನು ಅವನು ಕದ್ದ ಬೆಣ್ಣೆಯೊಡನೆ ಎತ್ತಿ ಕೊಂಡು ಯಶೋದೆಯ ಬಳಿಗೆ ಬಂದಳು. ಅದೇ ವೇಳೆಗೆ ಎಲ್ಲ ಗೋಪಿಯರ ಮನೆಗಳ ಲ್ಲಿಯೂ ಹಾಗೆಯೇ ನಡೆದಿರಬೇಕೆ? ಎಲ್ಲ ಗೋಪಿಯರು ಒಬ್ಬೊಬ್ಬ ಕೃಷ್ಣನನ್ನು ಎತ್ತಿ ಕೊಂಡು ಹೊರಟರು. ಅವರೆಲ್ಲ ಏಕ ಕಾಲಕ್ಕೆ ಯಶೋದೆಯ ಬಳಿ ಬಂದು ನೋಡುತ್ತಾರೆ, ಅಲ್ಲಿ ಶ್ರೀಕೃಷ್ಣ ತಾಯ ಮಡಿಲಲ್ಲಿ ನಲಿಯುತ್ತಾ ಕುಳಿತಿದ್ದಾನೆ! ಅವರು ಆಶ್ಚರ್ಯದಿಂದ ತಮ್ಮ ಕೊಂಕುಳಲ್ಲಿ ನೋಡಿಕೊಳ್ಳುತ್ತಾರೆ, ಮಂಗ ಮಾಯೆ! ಅವರು ನಾಚಿಕೆಯಿಂದ, ಬಂದ ದಾರಿಗೆ ಸುಂಕವಿಲ್ಲವೆಂದುಕೊಂಡು ಹಿಂದಿರುಗಿದರು. </p>
  <p>ಇನ್ನೊಂದು ದಿನ ಮತ್ತೊಂದು ಮಹದಚ್ಚರಿ ನಡೆಯಿತು. ಬಲರಾಮ ಕೃಷ್ಣರು ತಮ್ಮ ಓರಿಗೆಯ ಮಕ್ಕಳೊಡನೆ ಸೇರಿಕೊಂಡು ಆಟವಾಡುತ್ತಾ ಇರುವಾಗ ಶ್ರೀಕೃಷ್ಣನು, ಮಕ್ಕಳು ಸಹಜವಾಗಿ ಮಾಡುವಂತೆ ಸ್ವಲ್ಪ ಮಣ್ಣನ್ನು ತಿಂದನು. ಇದನ್ನು ಕಂಡ ಬಲರಾಮನು ಯಶೋದೆಯ ಬಳಿಗೆ ಬಂದು ‘ಅಮ್ಮ, ಕೃಷ್ಣ ಮಣ್ಣು ತಿನ್ನುತ್ತಿದ್ದಾನೆ’ ಎಂದು ದೂರು ಹೇಳಿದ. ಒಡನೆಯೆ ಆಕೆ ಶ್ರೀಕೃಷ್ಣನನ್ನು ಹಿಡಿದುಕೊಂಡು ‘ಎಲಾ ತುಂಟ, ಮಣ್ಣು ತಿನ್ನು ತ್ತೀಯೇನೋ!’ ಎಂದು ಗದರಿಸಿದಳು. ಅವನು ಅಳುಮೋರೆ ಮಾಡಿಕೊಂಡು ‘ಇಲ್ಲಮ್ಮ, ಅಣ್ಣ ಸುಳ್ಳು ಹೇಳುತ್ತಾನೆ, ನನ್ನನ್ನು ಹೊಡೆಸಬೇಕು ಎಂತ. ಊ....ಊ’ ಎಂದ. ಆಗ ಯಶೋದೆ ಅವನ ನಟನೆಯನ್ನು ನೆನೆದು ಮನದಲ್ಲಿಯೆ ಹಿಗ್ಗುತ್ತಾ, ಬಾಯಲ್ಲಿ ಮಾತ್ರ ‘ಆ ಅನ್ನು ನೋಡೋಣ’ ಎಂದು ಗದರಿಸಿದಳು. ಒಡನೆಯೇ ಶ್ರೀಕೃಷ್ಣನು ತನ್ನ ಪುಟ್ಟ ಬಾಯನ್ನು ‘ಆ’ಎಂದು ಅರಳಿಸಿದನು. ಯಶೋದೆ ನೋಡುತ್ತಾಳೆ, ಅಬ್ಬ, ಆ ಪುಟ್ಟ ಬಾಯಲ್ಲಿ ಅಖಂಡ ಬ್ರಹ್ಮಾಂಡವೇ ಏಕ ಕಾಲದಲ್ಲಿ ಕಾಣಬರುತ್ತಿದೆ ! ಆಕಾಶ, ದಿಕ್ಕುಗಳು, ಸೂರ್ಯ ಚಂದ್ರಾದಿ ಗ್ರಹ ನಕ್ಷತ್ರಗಳು, ನದಿ, ಬೆಟ್ಟ, ಮರ, ಮಾನವ, ದೇವತೆ ಎಲ್ಲವೂ, ಎಲ್ಲವೂ ಅಲ್ಲಿಯೇ ಇವೆ. ಆ ಚಿತ್ರವಿಚಿತ್ರವಾದ ಜಗತ್ತಿನ ಮಧ್ಯದಲ್ಲಿ ತನ್ನ ಗೋಕುಲ, ತನ್ನ ಮನೆ, ತಾನು ಬಾಯ್ದೆರೆದುಕೊಂಡು ನಿಂತಿರುವ ತನ್ನ ಕಂದ ಶ್ರೀಕೃಷ್ಣ–ಇವೂ ಅಲ್ಲಿಯೆ ಕಾಣುತ್ತಿವೆ. ಯಶೋದೆ ತನ್ನ ಕಣ್ಣನ್ನು ತಾನೆ ನಂಬಲಾರದಾದಳು. ಆಕೆ ತನ್ನಲ್ಲಿ ತಾನೆ ‘ಇದೇನು ಕನಸೋ ಅಥವಾ ಮಾಯೆಯೋ; ಇಲ್ಲ ತನಗೆ ಬುದ್ಧಿ ಭ್ರಮಣೆಯೇನಾ ದರೂ ಆಗಿದೆಯೊ? ಬಾಯೊಳಗೆ ಹೊರಗೆ ಒಂದೇ ಸಮನಾದ ಜಗತ್ತು ಕಾಣಬರುತ್ತಿದೆ ಯಲ್ಲಾ! ಮತ್ತೆ ಮತ್ತೆ ನೋಡಿದರೂ ಒಂದೇ ಸಮನಾಗಿದೆ! ಇದರ ಅರ್ಥವೇನು? ಈ ಮಗು ಮಗುವಲ್ಲ, ಸಾಕ್ಷಾತ್ ಪರಮೇಶ್ವರ!’ ಎಂದುಕೊಂಡಳು. ಆಕೆಯ ದೇಹ ಭಕ್ತಿ ಭಾವದಿಂದ ಪುಲಕಿತವಾಯಿತು. ಆಕೆಯ ಮನಸ್ಸು ಮಣಿಯಿತು, ಅಹಂಕಾರ ಅಳಿಯಿತು, ಬುದ್ಧಿ ಸಾತ್ವಿಕವಾಯಿತು. ‘ಸ್ವಾಮಿ, ಮಾಯೆಯಿಂದ ನನ್ನನ್ನು ಕಾಪಾಡು’ ಎಂಬ ನುಡಿಗಳು ಬಾಯಿಂದ ತಾವಾಗಿಯೇ ಹೊರಬಂದವು. ಆಕೆ ಕಣ್ಮುಚ್ಚಿ ಕ್ಷಣಕಾಲ ಧ್ಯಾನಮಗ್ನಳಾದಳು. ಇದನ್ನು ಕಂಡು ಪರಾತ್ಪರವಸ್ತುವಾದ ಶ್ರೀಕೃಷ್ಣನು ತನ್ನ ಮಾಯೆಯನ್ನು ಆಕೆಯ ಮೇಲೆ ಹರಡಿ ‘ಅಮ್ಮ, ನಾನು ಆಡುವುದಕ್ಕೆ ಹೋಗುತ್ತೇನಮ್ಮಾ’ ಎಂದ. ಆಕೆ ಕಣ್ದೆರೆದು, ಕೃಷ್ಣನ ಮುದ್ದು ಮುಖವನ್ನು ಕಾಣುತ್ತಲೆ ಎಲ್ಲವನ್ನೂ ಮರೆತು, ‘ಮಗು, ಮಗು’ ಎಂದು ಅವನನ್ನು ಬಾಚಿ ತಬ್ಬಿಕೊಂಡು, ಮೋಹದಿಂದ ಮುದ್ದಿನ ಮಳೆಗರೆದಳು. </p>
  <p>ಯೋಗಿಗಳಿಗೆ ಕೂಡ ದುರ್ಲಭನಾದ ಭಗವಂತನು ನಂದ ಯಶೋದೆಯರ ಮುದ್ದು ಕಂದನಾಗಿರುವದನ್ನು ಕಂಡು ಅಚ್ಚರಿಪಡಬೇಕಾದುದಿಲ್ಲ. ನಂದನು ಹಿಂದಿನ ಜನ್ಮದಲ್ಲಿ ಅಷ್ಟವಸುಗಳಲ್ಲಿ ಮುಖ್ಯನೆನಿಸಿದ್ದ ದ್ರೋಣನೆಂಬುವನು. ಯಶೋದೆ ಅಂದು ಆತನ ಪತ್ನಿ ಯಾಗಿದ್ದ ಧರಾದೇವಿ. ಅವರಿಬ್ಬರನ್ನು ಭೂಮಿಯಲ್ಲಿ ಹುಟ್ಟುವಂತೆ ಬ್ರಹ್ಮನು ಕೇಳಿ ಕೊಂಡಾಗ, ಅವರು ‘ನಾವು ಮಾನವರಾಗಿ ಹುಟ್ಟಿದಾಗ ನಮ್ಮ ದೈವಭಕ್ತಿ ಲೋಪವಾಗ ಬಾರದು’ ಎಂದು ಹೇಳಿ, ಬ್ರಹ್ಮನಿಂದ ‘ಅಸ್ತು’ ಎನಿಸಿಕೊಂಡಿದ್ದರು. ಆ ಅನುಗ್ರಹ ದಿಂದಲೆ ಇಂದು ಅವರಿಗೆ ಈ ವೈಭವ. </p>
  <div/>
  <div>47. ಮತ್ತಿಯ ಮರಗಳು ಮನುಷ್ಯರಾದುವು</div>
  <p>ನಂದನ ಮನೆಯಲ್ಲಿ ಒಂದು ದಿನ ಆಳುಕಾಳುಗಳೆಲ್ಲ ಬೇರೆಬೇರೆ ಕೆಲಸಗಳಲ್ಲಿ ತೊಡಗಿ ದ್ದುದರಿಂದ ಯಜಮಾನಿಯಾದ ಯಶೋದಾದೇವಿಯೆ ಮೊಸರನ್ನು ಕಡೆಯಬೇಕಾಯಿತು. ಆಕೆ ತನ್ನ ಮಗನ ಬಾಲಲೀಲೆಗಳನ್ನು ರಾಗರಾಗವಾಗಿ ಹಾಡಿಕೊಳ್ಳುತ್ತಾ ತನ್ನ ಕೆಲಸದಲ್ಲಿ ತೊಡಗಿರಲು, ಶ್ರೀಕೃಷ್ಣ ಅಲ್ಲಿಗೆ ಬಂದು ‘ಅಮ್ಮ, ಹೊಟ್ಟೆಗೆ ಕೊಡು’ ಎಂದು ಆಕೆಯ ನೆರಿಗೆಯನ್ನು ಹಿಡಿದೆಳೆದು ಕಾಡುತ್ತಾ, ಕಡೆಗೆ ಕಡೆಗೋಲನ್ನೇ ಹಿಡಿದು ನಿಲ್ಲಿಸಿದನು. ಆಕೆ ‘ನೀನೊಬ್ಬ ಶುದ್ಧ ತುಂಟ’ ಎಂದು ಬೈದು, ಅವನನ್ನು ತೊಡೆಯ ಮೇಲೆ ಮಲಗಿಸಿ ಕೊಂಡು ಮೊಲೆಯುಣಿಸುತ್ತಿದ್ದಳು. ಅಷ್ಟರಲ್ಲಿ ಒಲೆಯ ಮೇಲಿಟ್ಟಿದ್ದ ಹಾಲು ಉಕ್ಕು ತ್ತಿರಲು, ಆಕೆ ಮಗನನ್ನು ಕೆಳಗೆ ಕೂಡಿಸಿ, ಒಲೆಯ ಬಳಿಗೆ ಹೋದಳು. ಇದನ್ನು ಕಂಡ ಪುಟ್ಟ ಕೃಷ್ಣನಿಗೆ ರೇಗಿಹೋಯಿತು. ಆತ ತುಟಿಯನ್ನು ಕಚ್ಚಿ, ಒಂದು ಗುಂಡುಕಲ್ಲಿನಿಂದ ಮೊಸರಿನ ಗಡಿಗೆಯನ್ನು ಒಡೆದುಹಾಕಿ, ಅದರಿಂದ ಆಗತಾನೆ ತೆಗೆದಿದ್ದ ಬೆಣ್ಣೆಯನ್ನೆಲ್ಲ ತಿಂದುಹಾಕಿದನು. ಅನಂತರ ಮನೆಯ ಒಂದು ಮೂಲೆಯಲ್ಲಿದ್ದ ಒರಳು ಕಲ್ಲಮೇಲೆ ಕುಳಿತು, ತನ್ನ ಕೈಲಿ ಉಳಿದಿದ್ದ ಬೆಣ್ಣೆಯನ್ನು ಒಂದು ಕೋತಿಗೆ ತಿನ್ನಿಸುತ್ತಾ ಇದ್ದನು. ಯಶೋದೆ ಹಾಲನ್ನು ಕೆಳಗಿಳಿಸಿ ಹಿಂದಿರುಗಿ ಬಂದು ನೋಡುತ್ತಾಳೆ, ಮೊಸರಿನ ಗಡಿಗೆ ಒಡೆದುಹೋಗಿದೆ; ಹೊಸದಾಗಿ ತೆಗೆದ ಬೆಣ್ಣೆಯೆಲ್ಲ ಮಾಯವಾಗಿದೆ. ಈ ಕಿಡಿಗೇಡಿತನ ತನ್ನ ಮಗರಾಯನದೇ ಎಂದು ಆಕೆಗೆ ಗೊತ್ತಾಯಿತು. ಆಕೆ ಅವನನ್ನು ಹುಡುಕಿಕೊಂಡು ಹೊರಟಳು. ಅಕೆ ತನ್ನ ಬಳಿಗೆ ಬರುವ ಸುಳಿವನ್ನು ತಿಳಿಯುತ್ತಲೆ ಶ್ರೀಕೃಷ್ಣ ತನ್ನ ಕಾಲಿಗೆ ಬುದ್ಧಿ ಹೇಳಿದ. ಯಶೋದೆ ಒಂದು ಸಣ್ಣ ಕಡೆಗೋಲನ್ನು ಕೈಲಿ ಹಿಡಿದು, ಅವನನ್ನು ಅಟ್ಟಿಸಿಕೊಂಡು ಹೊರಟಳು. ಅವನು ಸ್ವಲ್ಪ ಹೊತ್ತು ಗುಡುಗಾಡಿಸಿ, ಕಡೆಗೆ ತಾಯಿಯ ಕೈಗೆ ಸಿಕ್ಕಿಬಿದ್ದ. ಆಕೆ ಅವನಿಗೆ ಎರಡು ಬಿಗಿಯಬೇಕೆಂದು ಕಡೆಗೋಲನ್ನು ಎತ್ತುವ ಮುನ್ನವೆ, ಅವನು ಬಹಳ ಭಯಪಟ್ಟವನಂತೆ ‘ಅಮ್ಮಾ, ಹೊಡೆಯಬೇಡಮ್ಮ’ ಎಂದು ಅಳುವುದಕ್ಕೆ ಪ್ರಾರಂಭಿಸಿದ. ಅದನ್ನು ಕಂಡೊಡನೆ ಆ ತಾಯಿಯ ಕರುಳು ಕರಗಿ ಹೋಯಿತು. ಆಕೆ ಕೈಲಿದ್ದ ಕಡೆಗೋಲನ್ನು ಅತ್ತ ಬಿಸುಟು ‘ತುಂಟ, ಬಾ ನಿಂಗೆ ಮಾಡು ತ್ತೇನೆ, ಈ ಒರಳಿಗೆ ನಿನ್ನ ಕಟ್ಟಿಹಾಕುತ್ತೇನೆ. ಬಿದ್ದಿರು ಇಲ್ಲಿಯೆ’ ಎಂದು ಹೇಳಿ, ಅವನನ್ನು ಒರಳು ಕಲ್ಲಿನ ಹತ್ತಿರಕ್ಕೆ ಎಳೆತಂದಳು. ಅನಂತರ ಅಲ್ಲಿಯೇ ಬಿದ್ದಿದ್ದ ಒಂದು ಮಾರುದ್ದದ ಹಗ್ಗವನ್ನು ತೆಗೆದುಕೊಂಡು ಅಕೆ ಅವನ ಸೊಂಟಕ್ಕೆ ಸುತ್ತಿದಳು. ಆದರೆ ಆ ಹಗ್ಗ ಎರಡು ಬೆರಳಷ್ಟು ಕಡಿಮೆಯಾಗಿತ್ತು. ಯಶೋದೆ ಬೇರೊಂದು ಹಗ್ಗವನ್ನು ತಂದು ಅದರೊಡನೆ ಸೇರಿಸಿ ಕಟ್ಟಿದಳು. ಅದೂ ಸಾಲದೆ ಬಂತು. ಮತ್ತೆಮತ್ತೆ ಹಗ್ಗಗಳನ್ನು ತಂದು ಜೋಡಿಸಿದರೂ ಆ ಮುಗುವಿನ ಸೊಂಟಕ್ಕೆ ಸಾಲದೆ ಹೋಯಿತು. ಇಷ್ಟಾದರೂ ಆ ತಾಯಿಗೆ ವಿವೇಕ ಬರಲಿಲ್ಲ. ಆ ಸಚ್ಚಿದಾನಂದನ ಸ್ವರೂಪವನ್ನು ತಿಳಿಯುವ ಶಕ್ತಿ ಆಕೆಗೆಲ್ಲಿ ಬರ ಬೇಕು? ಹೇಗಾದರೂ ಮಾಡಿ ಕೃಷ್ಣನನ್ನು ಕಟ್ಟಿ ಹಾಕಲೇಬೇಕೆಂದು ಆಕೆ ಬವಣೆಪಡುವು ದನ್ನು ಕಂಡು, ಶ್ರೀಕೃಷ್ಣನ ಮನಸ್ಸು ಕರಗಿತು. ಆತನು ಆಕೆಯ ಕಟ್ಟಿಗೆ ಒಳಗಾದ. ಆಕೆ ಮಗನನ್ನು ಒರಳಿಗೆ ಬಿಗಿದು, ‘ಬಿದ್ದಿರು ಇಲ್ಲಿ’ ಎಂದು ಮತ್ತೊಮ್ಮೆ ಮೂದಲಿಸಿ, ಮನೆ ಗೆಲಸಕ್ಕೆಂದು ಹೊರಟುಹೋದಳು. </p>
  <p>ಯಶೋದೆ ಅತ್ತ ಹೋಗುತ್ತಲೆ ಇತ್ತ ಶ್ರೀಕೃಷ್ಣನು, ಆ ಒರಳುಕಲ್ಲನ್ನೂ ಎಳೆದು ಕೊಂಡು ಅಂಗಳಕ್ಕೆ ಬಂದನು. ಅಲ್ಲಿ ಎರಡು ಮತ್ತಿಯ ಮರಗಳು ಒಂದರ ಪಕ್ಕದಲ್ಲಿ ಒಂದು ಜೋಡಿಯಾಗಿ ಬೆಳೆದಿದ್ದವು. ಮಗುವಾದ ಶ್ರೀಕೃಷ್ಣ ಆ ಮರಗಳ ಮಧ್ಯೆ ತೂರಿ ಕೊಂಡು ಹೊರಟ. ಅವನನ್ನು ಕಟ್ಟಿದ್ದ ಒರಳು ಆ ಮರಗಳ ಮಧ್ಯೆ ಸಿಕ್ಕಿಕೊಂಡಿತು. ಆ ವಿಚಿತ್ರ ಮಗು ಮುಂದಕ್ಕೆ ಹೋಗಬೇಕೆಂದು ಬಲವಾಗಿ ಜಗ್ಗಿತು. ಒಡನೆಯೆ ಮತ್ತಿಯ ಮರಗಳೆರಡೂ ಮುರಿದು ಬಿದ್ದವು. ಅವುಗಳಿದ್ದ ಸ್ಥಳದಲ್ಲಿ ಇಬ್ಬರು ಮಹಾಪುರುಷರು ಕಾಣಿಸಿಕೊಂಡರು. ಅವರಿಬ್ಬರೂ ಕುಬೇರನ ಮಕ್ಕಳು. ನಳಕೂಬರ, ಮಣಿಗ್ರೀವರೆಂದು ಅವರ ಹೆಸರು. ಅವರು ಒಂದಾನೊಂದು ಕಾಲದಲ್ಲಿ ಮದ್ಯಪಾನದಿಂದ ಮತ್ತೇರಿ ಚೈತ್ರ ರಥವೆಂಬ ಕುಬೇರನ ಉದ್ಯಾನವನದಲ್ಲಿ ತಮ್ಮ ಮಡದಿಯರೊಡನೆ ವಿಹರಿಸುತ್ತಾ ಅಲ್ಲಿದ್ದ ಸರೋವರದಲ್ಲಿ ನೀರಾಟಕ್ಕಿಳಿದಿದ್ದರು. ಹೆಣ್ಣಾನೆಗಳೊಡನೆ ಕೂಡಿದ ಮದ್ದಾನೆ ಗಳಂತೆ ಅವರು ಆಟವಾಡುತ್ತಿರುವಾಗ ಮಹರ್ಷಿಗಳಾದ ನಾರದರು ಸಂಚಾರ ಮಾಡುತ್ತಾ ಅಲ್ಲಿಗೆ ಬಂದರು. ಅವರನ್ನು ಕಂಡು ಹೆಣ್ಣುಗಳೆಲ್ಲ ನಾಚಿಕೆಯಿಂದ ಬುಡುಬುಡು ಓಡಿ ಬಂದು ತಮ್ಮ ಬಟ್ಟೆಗಳನ್ನು ಮೈಗೆ ಸುತ್ತಿಕೊಂಡರು. ಆದರೆ ನಳಕೂಬರ ಮಣಿಗ್ರೀವರು ಪುಷಿಗಳನ್ನು ಸ್ವಲ್ಪವೂ ಲಕ್ಷಿಸದೆ ಬೆತ್ತಲೆಯಾಗಿ ಅವರಿದುರಿಗೆ ನಿಂತರು. ಇದನ್ನು ಕಂಡು ನಾರದರಿಗೆ ಕೋಪ ಬಂತು. “ಎಲಾ, ನೀವು ಮನುಷ್ಯರಾಗಿರಲು ಯೋಗ್ಯರಲ್ಲ; ಕಾಡಿನಲ್ಲಿ ಮರಗಳಾಗಿರುವುದಕ್ಕೆ ತಕ್ಕವರು. ನೀವಿಬ್ಬರೂ ನೂರು ವರ್ಷಕಾಲ ಮರವಾಗಿ ಬಿದ್ದಿರಿ. ನೂರು ವರ್ಷಗಳಾದ ಮೇಲೆ ಶ್ರೀಕೃಷ್ಣನ ಪಾದ ಸೋಕಿ, ನಿಮ್ಮ ಶಾಪ ನಿವಾರಣೆಯಾಗು ತ್ತದೆ” ಎಂದು ಹೇಳಿದರು. ನಾರದರ ಶಾಪದಿಂದ ಮತ್ತಿಯ ಮರವಾಗಿ ಹುಟ್ಟಿದ್ದ ಕುಬೇರನ ಆ ಮಕ್ಕಳಿಬ್ಬರೂ ಈಗ ಶ್ರೀಕೃಷ್ಣನ ಅನುಗ್ರಹದಿಂದ ಸ್ವಸ್ವರೂಪವನ್ನು ಪಡೆದು, ಶಿಶುರೂಪದಲ್ಲಿರುವ ಆ ಭಗವಂತನನ್ನು ‘ಹೇ ದೇವದೇವ, ನಮ್ಮನ್ನು ಅನು ಗ್ರಹಿಸು. ಇನ್ನು ಮುಂದೆ ನಿನ್ನ ಸ್ತೋತ್ರವೇ ನಮ್ಮ ಮಾತಾಗಿರಲಿ. ನಮ್ಮ ಕಿವಿ ನಿನ್ನ ಕೀರ್ತನೆಗೂ, ಕಣ್ಣುಗಳು ನಿನ್ನ ಮೂರ್ತಿಯ ದರ್ಶನಕ್ಕೂ, ಕೈಗಳು ನಿನ್ನ ಪೂಜೆಗೂ, ಮನಸ್ಸು ನಿನ್ನ ಧ್ಯಾನಕ್ಕೂ ಮೀಸಲಾಗಿರಲಿ; ನಮ್ಮ ತಲೆ ಸದಾ ನಿನ್ನ ಪಾದವಂದನಕ್ಕೆ ಮುಡಿಪಾಗಲಿ’ ಎಂದು ನಮಸ್ಕರಿಸಿ ಬೇಡಿಕೊಂಡರು. ಶ್ರೀಕೃಷ್ಣನು ‘ತಥಾಸ್ತು’ ಎಂದು ಹೇಳಿ ಅವರನ್ನು ಬೀಳ್ಕೊಟ್ಟನು. </p>
  <p>ಅಷ್ಟರಲ್ಲಿ ದೊಡ್ಡ ಮರಗಳೆರಡು ಮುರಿದು ಬಿದ್ದುದರಿಂದಾದ ದೊಡ್ಡ ಶಬ್ದವನ್ನು ಕೇಳಿ, ನಂದನೇ ಮೊದಲಾದವರೆಲ್ಲ ಅಲ್ಲಿಗೆ ಓಡಿಬಂದರು. ಆ ಮರಗಳು ಇದ್ದಕ್ಕಿದ್ದಂತೆ ಹೇಗೆ ಬಿದ್ದುವೆಂದು ಅವರು ಯೋಚಿಸುತ್ತಿರುವಾಗ, ತನಗೆ ಕಟ್ಟಿದ್ದ ಒರಳನ್ನು ಎಳೆಯುತ್ತಾ ಅಲ್ಲಿಯೇ ಸುತ್ತಾಡುತ್ತಿರುವ, ಶ್ರೀಕೃಷ್ಣ ಅವರ ಕಣ್ಣಿಗೆ ಬಿದ್ದ. ‘ಈ ಮರಗಳು ಹೇಗೆ ಬಿದ್ದಿರಬಹುದು?’ ಎಂದು ಹಿರಿಯರು ಮಾತನಾಡುತ್ತಿದ್ದುದನ್ನು ಅಲ್ಲಿಯೇ ನಿಂತಿದ್ದ ಒಬ್ಬ ಗೊಲ್ಲರ ಹುಡುಗ ಕೇಳಿ, ತಾನು ಅದನ್ನು ಪ್ರತ್ಯಕ್ಷವಾಗಿ ಕಂಡಿದ್ದುದರಿಂದ, ಕಂಡ ದ್ದನ್ನು ಕಂಡಹಾಗೆ ತಿಳಿಸಿದ. ಆದರೆ ಅವನ ಮಾತನ್ನು ಯಾರೂ ನಂಬಲಿಲ್ಲ. ‘ಈ ಸಣ್ಣ ಮಗು ಎಳೆಯುವುದೆಂದರೇನು? ಆ ದೊಡ್ಡ ಮರಗಳು ಬೀಳುವುದೆಂದರೇನು?’ ಎಂದು ಹೇಳಿ ನಂದನು ತನ್ನ ಮಗನ ಕಡೆ ನೋಡಿದನು. ಬಹು ಕಷ್ಟದಿಂದ ಒರಳನ್ನು ಎಳೆಯುತ್ತಾ ನಡೆಯುತ್ತಿರುವ ಮಗನನ್ನು ಕಂಡು, ಕರುಣೆಯಿಂದ ‘ಎಲ ತುಂಟ, ಹೋಗಿ ಆಡಿಕೊ’ ಎಂದು ಹೇಳಿ, ನಗುತ್ತಾ, ಅವನಿಗೆ ಕಟ್ಟಿದ್ದ ಹಗ್ಗವನ್ನು ಬಿಚ್ಚಿಹಾಕಿದನು. ಮತ್ತಿಯ ಮರ ಗಳು ಮಾನವರಾದುದನ್ನು ಅವನೇನು ಬಲ್ಲ? ಶ್ರೀಕೃಷ್ಣ ಯಾರೆಂಬುದನ್ನು ತಾನೆ ಅವ ನೆಂತು ತಿಳಿಯಬಲ್ಲ ?</p>
  <div/>
  <div>48. ಬೃಂದಾವನದಲ್ಲಿ ಬಾಲಕ ಕೃಷ್ಣ</div>
  <p>ಗೋಕುಲದಲ್ಲಿ ಮೇಲಿಂದ ಮೇಲೆ ಅನಾಹುತಗಳಾಗುವುದನ್ನು ಕಂಡು ನಂದನಿಗೆ ದಿಗಿಲಾಯಿತು. ಆತನು ಹಿರಿಯರೊಡನೆಯೂ ಗೆಳೆಯರೊಡನೆಯೂ ಆಲೋಚಿಸಿ, ಅವರ ಬುದ್ಧಿವಾದದಂತೆ ತಾನಿದ್ದ ಸ್ಥಳವನ್ನು ಬಿಟ್ಟು, ಅಲ್ಲಿಗೆ ಸಮೀಪದಲ್ಲಿದ್ದ ಬೃಂದಾವನವೆಂಬ ಸ್ಥಳಕ್ಕೆ ತನ್ನ ಸಂಗಡಿಗರನ್ನೆಲ್ಲ ಕರೆದುಕೊಂಡು ಹೊರಟನು. ಎಲ್ಲರೂ ತಮ್ಮ ತಮ್ಮ ಸಾಮಾನುಗಳೊಡನೆ ಹೆಂಗಸರು ಮಕ್ಕಳನ್ನೂ ಮುಪ್ಪಿನ ಮುದುಕರನ್ನೂ ಗಾಡಿಗಳಲ್ಲಿ ತುಂಬಿಕೊಂಡು ಪ್ರಯಾಣ ಬೆಳೆಸಿದರು. ಮುಂದೆ ಕೊಂಬು ಕಹಳೆಗಳು, ಅದರ ಹಿಂದೆ ತುರುಗಳ ಮಂದೆ, ಅವುಗಳ ತರುವಾಯ ಗಾಡಿಗಳು, ಕೊನೆಯಲ್ಲಿ ಬಿಲ್ಲು ಬಾಣಗಳನ್ನು ಹಿಡಿದ ಗೋಪಾಲರು–ಹೀಗೆ ಸಾಗಿದ ಮೆರವಣಿಗೆ ಬೃಂದಾವನವನ್ನು ಸೇರುತ್ತಲೆ ಅರ್ಧಚಂದ್ರಾಕಾರವಾಗಿ ಗಾಡಿಗಳನ್ನು ನಿಲ್ಲಿಸಿ, ಅವುಗಳ ಮಧ್ಯೆ ತಮ್ಮ ತುರುಗಳಿಗೆ ಅನುಕೂಲವಾದ ವಾಸಸ್ಥಾನವನ್ನು ಕಲ್ಪಿಸಿದರು. ಅನಂತರ ತಮ್ಮ ವಸತಿಗೂ ತಕ್ಕ ಅನುಕೂಲಗಳನ್ನು ಮಾಡಿಕೊಂಡು ಅಲ್ಲಿಯೆ ನೆಲಸಿದರು. </p>
  <p>ಬಾಲಕರಾದ ಬಲರಾಮ ಕೃಷ್ಣರಿಗೆ ಬೃಂದಾವನದ ಸುಂದರ ಸನ್ನಿವೇಶ ಬಹು ಸಂತೋಷವನ್ನುಂಟುಮಾಡಿತು. ಸುತ್ತಲೂ ಸುಂದರವಾದ ಕಾಡು, ಹತ್ತಿರದಲ್ಲಿಯೇ ಹಸಿರನ್ನು ಹೊತ್ತ ಗೋವರ್ಧನ ಪರ್ವತ, ಅದರ ಪಕ್ಕದಲ್ಲಿಯೇ ವಿಸ್ತಾರವಾದ ಮರಳು ದಿಣ್ಣೆಯ ಮಧ್ಯೆ ಹರಿಯುತ್ತಿರುವ ಯಮುನಾ ನದಿ; ಹುಡುಗರಿಗೆ ವಿಹರಿಸುವುದಕ್ಕೆ ಬೇಕಾದಷ್ಟು ಅವಕಾಶವಿತ್ತು. ಯಮುನಾ ತೀರದಲ್ಲಿ ಆಟವಾಡುವುದೆಂದರೆ ಶ್ರೀಕೃಷ್ಣನಿ ಗಂತೂ ಜಗತ್ತೆ ಮರೆತುಹೋಗುತ್ತಿತ್ತು. ಒಮ್ಮೆ ಆತ ಮಕ್ಕಳೊಡನೆ ಅಲ್ಲಿ ಆಟವಾಡು ತ್ತಿರಲು ಊಟದ ಹೊತ್ತಾಯಿತು. ಆದರೂ ಮನೆಗೆ ಹಿಂದಿರುಗಲಿಲ್ಲ. ರೋಹಿಣಿ ಬಂದು ‘ಅಪ್ಪ, ಹೊತ್ತಾಯಿತು ಊಟಕ್ಕೆ ಬನ್ನಿರೊ’ ಎಂದು ಮಕ್ಕಳನ್ನು ಕರೆದಳು. ಆಕೆಯ ಮಾತು ಅವರ ಕಿವಿಗೆ ಬೀಳಲಿಲ್ಲ. ಆಕೆ ಹಿಂದಿರುಗಿ, ಯಶೋದೆಯನ್ನು ಕಳುಹಿಸಿದಳು. ಆಕೆ ಅಲ್ಲಿಗೆ ಬಂದು ‘ಮಗೂ, ಕೃಷ್ಣ, ಬಾಪ್ಪ ಚಿನ್ನ, ಆಟ ಸಾಕು, ಮಮ್ಮು ತಿನ್ನುವಂತೆ ಬಾ; ಬಾಮ್ಮ, ತುಂಬ ಹಸಿವಾಗಿದೆ, ಊಟ ಮಾಡಿ ಬಂದು ಆಟವಾಡುವಿಯಂತೆ, ಬಾ ನನ್ನ ದೇವರು; ನೋಡು, ಹಸಿದು ನಿನ್ನ ಹೊಟ್ಟೆ ಬೆನ್ನಿಗೆ ಹತ್ತಿಹೋಗಿದೆ, ಮುಖವೆಲ್ಲ ಬಾಡಿಹೋಗಿದೆ, ಬಾರೋ ನನ್ನ ಕಂದ’ ಎಂದು ರಮಿಸಿದಳು. ಮಗ ತನ್ನ ಕಡೆ ಕಣ್ಣೆತ್ತಿಯೂ ನೋಡದಿರು ವುದನ್ನು ಕಂಡು ಆಕೆ ಬಲರಾಮನನ್ನು ಕೂಗಿ ಕರೆದಳು. ‘ಮಗು ಬಲರಾಮ, ನೀನು ಬಾಪ್ಪ, ಆ ತುಂಟ ಅಲ್ಲೆ ಬಿದ್ದಿರಲಿ. ಅವರಪ್ಪ ಅವನಿಗಾಗಿ ಕಾದುಕೊಂಡಿದ್ದಾರೆ, ಪಾಪ. ಹೋಗಲಿ, ನೀನು ಬಾರಣ್ಣ’ ಎಂದಳು. ಕೃಷ್ಣನ ಜೊತೆ ಬಿಟ್ಟು ಅವನೆಲ್ಲಿ ಬರುತ್ತಾನೆ? ಇದನ್ನು ಕಂಡು ಆಕೆಗೆ ರೇಗಿಹೋಯಿತು. ಆಕೆ ಅಲ್ಲಿದ್ದ ಹುಡುಗರನ್ನೆಲ್ಲ, ‘ಏ ಹುಡುಗರಾ, ಹೋಗುತ್ತೀ ರಿಲ್ಲೊ ನಿಮ್ಮ ನಿಮ್ಮ ಮನೆಗಳಿಗೆ? ನಿಮಗೇನು ಹೇಳುವವರು ಕೇಳುವವರು ಯಾರೂ ಇಲ್ಲವೇನು? ಹೊರಡಿರಿ ಮೊದಲು ಇಲ್ಲಿಂದ’ ಎಂದು ಗದರಿಸಿದಳು. ಒಡನೆಯೇ ಹುಡುಗ ರೆಲ್ಲರೂ ಬುಡುಬುಡು ಓಡಿಹೋದರು. ಆಗ ಆಕೆ ಅಲ್ಲಿಯೇ ಇನ್ನೂ ನಿಂತಿದ್ದ ಕೃಷ್ಣನ ಕೈಯನ್ನು ಹಿಡಿದುಕೊಂಡು, ‘ಅಯ್ಯಯ್ಯೊ, ಬೀದಿಯ ಮಣ್ಣೆಲ್ಲ ನಿನ್ನ ಮೈಯಲ್ಲೆ ಇದೆ ಯಲ್ಲೊ! ಹೀಗಾದರೆ ಏನು ಗತಿ? ನೋಡಿದವರೆಲ್ಲ ನಗುವುದಿಲ್ಲವೆ? ಬಾ, ಸ್ನಾನಮಾಡಿಸಿ, ಹೊಸಬಟ್ಟೆ ಹಾಕಿ, ಹೂ ಮುಡಿಸಿ ಅಲಂಕಾರ ಮಾಡುತ್ತೀನಿ. ಊಟ ಮಾಡಿ ಬಂದು ಬೇಕಾದ ಹಾಗೆ ಆಡಿಕೊ’ ಎಂದು ರಮಿಸಿ, ಅವನನ್ನೂ ಬಲರಾಮನನ್ನೂ ಕೈಹಿಡಿದು ಮನೆಗೆ ಕರೆತಂದಳು. </p>
  <p>ಬಲರಾಮ ಕೃಷ್ಣರು ಮತ್ತಷ್ಟು ದೊಡ್ಡವರಾದರು. ಅವರೀಗ ಇತರ ಗೋಪಾಲಕ ರೊಡನೆ ದನದ ಮಂದೆಯನ್ನು ಮೇಯಿಸುವುದಕ್ಕಾಗಿ ಅಡವಿಗೆ ಹೋಗುವರು. ದನಗಳನ್ನು ಮೇಯುವುದಕ್ಕೆ ಬಿಟ್ಟು, ಬಾಲಕರೆಲ್ಲ ನಾನಾ ಬಗೆಯಾದ ಆಟಗಳಲ್ಲಿ ಮಗ್ನರಾಗುವರು. ಒಮ್ಮೆ ಕೊಳಲೂದುವರು, ಒಮ್ಮೆ ಕೋಲಾಟವಾಡುವರು, ಇನ್ನೊಮ್ಮೆ ಕಾಡುಹಣ್ಣು ಗಳನ್ನು ಕಿತ್ತು ಸ್ಪರ್ಧೆಯಿಂದ ದೂರಕ್ಕೆ ಎಸೆಯುವರು, ಕಂಬಳಿಯನ್ನು ಹೊದ್ದು ದನ ಗಳಂತೆ ನಾಲ್ಕು ಕಾಲುಗಳಲ್ಲಿ ನಡೆಯುತ್ತಾ ಒಬ್ಬರನ್ನೊಬ್ಬರು ತಿವಿದಾಡುವರು, ನೆಗೆವರು, ಕೆಲವರು ಹಕ್ಕಿಗಳಂತೆ ಹಾಡಿ ನಲಿವರು. ಹೀಗೆ ದಿನಗಳು ಉರುಳಿ ಹೋಗುತ್ತಿರಲು ಒಂದು ದಿನ ಅವರ ಮಂದೆಯಲ್ಲಿ ಹೊಸದೊಂದು ಕರು ಬಂದು ಸೇರಿತು. ಶ್ರೀಕೃಷ್ಣ ಅದನ್ನು ನೋಡಿದ. ಮೆಲ್ಲಗೆ ಅವನು ಅದರ ಹಿಂದೆ ಹೋಗಿ ನಿಂತ. ಕರುವೂ ಅವನನ್ನು ನೋಡಿತು. ಅದು ಅವನನ್ನು ಇರಿದು ಕೊಲ್ಲಬೇಕೆಂದು ಹೊಂಚು ಹಾಕಿತು. ಅದರ ಸಂಚನ್ನು ತಿಳಿದ ಶ್ರೀಕೃಷ್ಣ ಅದರ ಹಿಂದಿನ ಕಾಲೆರಡನ್ನೂ ತಿರುಗಿಸಿ, ಹತ್ತಿರದಲ್ಲಿದ್ದ ಬೇಲದಮರಕ್ಕೆ ಎಸೆದ. ಮರದಿಂದ ದಪದಪ ಹಣ್ಣುಗಳುದುರಿದವು. ಅದರ ಜೊತೆಯಲ್ಲಿಯೇ ದೊಡ್ಡ ರಾಕ್ಷಸ ದೇಹ ನೆಲಕ್ಕೆ ಬಿತ್ತು. ಹುಡುಗರೆಲ್ಲ ಈ ವಿನೋದವನ್ನು ಕಂಡು ಗಹಗಹಿಸಿ ನಗುತ್ತಾ ‘ಅಯ್ಯಯ್ಯೊ, ಇವನು ಕರುವಲ್ಲ, ಕ್ರೂರರಾಕ್ಷಸ’ ಎಂದು ಚಪ್ಪಾಳೆ ತಟ್ಟಿಕೊಂಡು ಕುಣಿ ದಾಡಿದರು. ಅಹುದು ಅವನು ನಿಜವಾಗಿಯೂ ಕಂಸ ಕಳುಹಿಸಿದ್ದ ‘ವತ್ಸಕ’ನೆಂಬ ರಕ್ಕಸನೇ. ಕೃಷ್ಣನನ್ನು ಕೊಲ್ಲಲೆಂದು ಬಂದವನು ಆತನಿಂದ ಹತನಾಗಿ ಬಿದ್ದ. </p>
  <p>ಮತ್ತೊಂದು ದಿನ ಬಲರಾಮ ಕೃಷ್ಣರು ಇತರ ಗೊಲ್ಲರ ಹುಡುಗರೊಡನೆ ದನಗಳನ್ನು ಮೇಯಿಸುತ್ತಾ ಆಟವಾಡುತ್ತಿದ್ದವರು, ಬಾಯಾರಿಕೆಯಿಂದ ನೀರು ಕುಡಿಯುವುದಕ್ಕಾಗಿ ಯಮುನಾ ನದಿಗೆ ಹೋದರು. ಅಲ್ಲಿ ನೀರು ಕುಡಿದು ದಡಕ್ಕೆ ಏರಿದಾಗ ಅವರಿಗೆ ಒಂದು ದೊಡ್ಡ ಬಕಪಕ್ಷಿ ಕಾಣಿಸಿತು. ಅದು ಇದ್ದಕ್ಕಿದ್ದಂತೆ ನೇರವಾಗಿ ಕೃಷ್ಣನ ಬಳಿಗೆ ಹಾರಿಬಂದು ಅವನನ್ನು ನುಂಗುವುದಕ್ಕೆ ಬಾಯಿಹಾಕಿತು. ಆ ರಕ್ಕಸ ಹಕ್ಕಿಯನ್ನು ಕಂಡು ಗೋಪಾಲಕ ರೆಲ್ಲ ಗಡಗಡ ನಡುಗಿದರು. ಆದರೆ ಶ್ರೀಕೃಷ್ಣನು ಸ್ವಲ್ಪವೂ ಅಳುಕದೆ ಅದರ ಕೊಕ್ಕುಗಳನ್ನು ತನ್ನ ಎರಡು ಕೈಗಳಲ್ಲಿಯೂ ಹಿಡಿದುಕೊಂಡು, ಹಂಚಿಯ ಕಡ್ಡಿಯನ್ನು ಸೀಳಿಹಾಕುವಂತೆ ಅದನ್ನು ಸೀಳಿಹಾಕಿದನು. ಒಡನೆಯೆ ರಕ್ಕಸದೇಹದ ಎರಡು ತುಂಡುಗಳು ನೆಲದ ಮೇಲೆ ಬಿದ್ದವು. ಹೆದರಿ ನಿಂತಿದ್ದ ಗೋಪಾಲರು ಈ ಪವಾಡವನ್ನು ಕಂಡು ಚಪ್ಪಾಳೆ ತಟ್ಟುತ್ತಾ ‘ಇದು ಬಕಪಕ್ಷಿಯಲ್ಲವಪ್ಪ, ಬಕಾಸುರ’ ಎಂದು ಕುಣಿದಾಡಿದರು. ಅವರು ಹೇಳಿದುದು ಸುಳ್ಳೇನೂ ಅಲ್ಲ. ಕಂಸನ ಗೆಳೆಯನಾದ ಬಕನೆಂಬ ರಕ್ಕಸನು ಶ್ರೀಕೃಷ್ಣನನ್ನು ಕೊಲ್ಲ ಲೆಂದು ಬಕಪಕ್ಷಿಯಾಗಿ ಬಂದು ಅವನಿಂದ ಹತನಾಗಿದ್ದ. </p>
  <p>ಇನ್ನೊಂದು ದಿನ ಶ್ರೀಕೃಷ್ಣಬಲರಾಮರೊಡನೆ ಗೋಪಾಲಕರೆಲ್ಲ ದನಗಳನ್ನು ಮೇಯಿ ಸುತ್ತಾ ಅರಣ್ಯದಲ್ಲಿ ಬಹುದೂರ ಹೋದರು. ಮನಬಂದಂತೆ ಅವರೆಲ್ಲ ಸುತ್ತಾಡುತ್ತಿರು ವಾಗ ದೊಡ್ಡದೊಂದು ಹೆಬ್ಬಾವು ಅಡ್ಡ ಮಲಗಿರುವುದು ಅವರಿಗೆ ಕಾಣಿಸಿತು. ಅದು ಹೆಬ್ಬಾವೆಂದರೆ ಸಾಮಾನ್ಯವಾದ ಹೆಬ್ಬಾವಲ್ಲ. ಅಘಾಸುರನೆಂಬ ಭಯಂಕರ ರಾಕ್ಷಸ ಆ ರೂಪವನ್ನು ತಾಳಿದ್ದ. ಅಮೃತವನ್ನು ಕುಡಿದ ದೇವತೆಗಳು ಕೂಡ ಅವನನ್ನು ಕಂಡರೆ ಪ್ರಾಣಭಯದಿಂದ ನಡುಗುತ್ತಿದ್ದರು. ಶ್ರೀಕೃಷ್ಣನು ಕೊಂದುಹಾಕಿದ ಬಕಾಸುರನ ತಮ್ಮ ಅವನು. ತನ್ನ ಅಣ್ಣನನ್ನು ಕೊಂದ ಶ್ರೀಕೃಷ್ಣನನ್ನು ನುಂಗಲೆಂದೆ ಅವನು ಅಲ್ಲಿ ಕಾದಿದ್ದುದು. ಗಾವುದಗಳಷ್ಟು ಉದ್ದ, ಬೆಟ್ಟದಷ್ಟು ದಪ್ಪವಿದ್ದ ಆ ಹೆಬ್ಬಾವು ಬಾಯಿ ತೆರೆದು ಮಲಗಿರಲು, ಗೋಪಾಲಕರೆಲ್ಲ ಅದನ್ನು ಬೆಟ್ಟದ ಗವಿಯೆಂದು ಭಾವಿಸಿದರು. ತಮಗೆ ಆಟವಾಡಲು ಸೊಗಸಾದ ಸ್ಥಳ ಸಿಕ್ಕಿತೆಂದುಕೊಂಡು, ಆ ಬಾಲಕರೆಲ್ಲ ಅದರ ಬಾಯೊಳಗೆ ಕಾಲಿಟ್ಟರು. ಶ್ರೀಕೃಷ್ಣನು ಅವರನ್ನು ತಡೆಯುವಷ್ಟರಲ್ಲಿ ಆ ಹೆಬ್ಬಾವು ಉಸಿರನ್ನೆಳೆದು ಕೊಳ್ಳಲು, ಅವರೆಲ್ಲ ಅದರ ಹೊಟ್ಟೆಯನ್ನು ಸೇರಿದರು. ಕಾರ್ಯ ಕೈಮಿಂಚಿದುದನ್ನು ಕಂಡು ಶ್ರೀಕೃಷ್ಣ ಮಮ್ಮಲ ಮರುಗಿದನು. ತನ್ನ ಜೊತೆಯಲ್ಲಿ ಬಂದವರನ್ನು ಹಾವಿಗೆ ಆಹುತಿಗೊಟ್ಟು ಆತನು ಹಿಂದಿರುಗುವುದಕ್ಕೆ ಸಾಧ್ಯವೆ? ಆತನು ಆ ಹಾವಿನ ಬಾಯನ್ನು ಹೊಕ್ಕನು. ಆತನು ಅದರ ಕುತ್ತಿಗೆಯ ತನಕ ನಿರ್ಭಯವಾಗಿ ಪ್ರವೇಶಿಸಿ, ಅಲ್ಲಿ ನಿಂತವನೆ ತ್ರಿವಿಕ್ರಮನಂತೆ ಬೆಳೆಯುತ್ತ ಹೋದನು. ಆಗ ಆ ಹಾವಿನ ಗಂಟಲು ಕಟ್ಟಿತು. ಅದರ ಉಸಿರು ನಿಂತಿತು. ಅದು ಪ್ರಾಣಸಂಕಟದಿಂದ ಹೊರಳಾಡಿತು. ಅದರ ದೇಹದಲ್ಲಿ ತುಂಬಿ ಕೊಂಡ ಗಾಳಿ ಹೊರ ಬರುವುದಕ್ಕೆ ಅವಕಾಶವಿಲ್ಲದೆ, ಅದರ ಹೊಟ್ಟೆ ಒಡೆದುಹೋಯಿತು. ಅಲ್ಲಿದ್ದ ಗಾಳಿಯೊಡನೆ ಅದರ ಪ್ರಾಣವೂ ಹಾರಿಹೋಯಿತು. ಗಣಪತಿಯ ಹೊಟ್ಟೆಯಿಂದ ಕಡುಬುಗಳು ಕೆಳಗುರುಳುವಂತೆ ಗೋಪಾಲಕರೆಲ್ಲ ಅದರ ಹೊಟ್ಟೆಯಿಂದ ಕೆಳಕ್ಕೆ ಬಿದ್ದರು. ಗಾಬರಿಯಿಂದ ಕಂಗಾಲಾಗಿದ್ದ ಅವರನ್ನೆಲ್ಲ ಶ್ರೀಕೃಷ್ಣನು ಸಮಾಧಾನಮಾಡಿ, ಇನ್ನೊಮ್ಮೆ ಹಾಗೆ ಎಚ್ಚರದಪ್ಪಿ ನುಗ್ಗದಂತೆ ಬುದ್ಧಿವಾದ ಹೇಳಿದನು. </p>
  <div/>
  <div>49. ಬ್ರಹ್ಮನ ಹಮ್ಮು ಮುರಿಯಿತು</div>
  <p>ಅಘಾಸುರನನ್ನು ಕೊಂದಮೆಲೆ ಶ್ರೀಕೃಷ್ಣನು ಗೆಳೆಯರನ್ನೆಲ್ಲ ಕೂಡಿಕೊಂಡು ಅಲ್ಲಿಯೇ ಸಮೀಪದಲ್ಲಿದ್ದ ಒಂದು ಸರೋವರದ ಬಳಿಗೆ ಬಂದನು. ಆ ಸರೋವರದ ಸುತ್ತಲೂ ಸೊಗಸಾದ ಸಣ್ಣ ಮರಳು, ಅದರ ಸುತ್ತ ಎತ್ತರವಾಗಿ ಬೆಳೆದು ದಟ್ಟನಾಗಿ ನೆರಳನ್ನು ಚೆಲ್ಲಿದ್ದ ಗಿಡಮರ ಬಳ್ಳಿಗಳು; ರಮ್ಯವಾದ ಆ ಸ್ಥಳದಲ್ಲಿ ವನಭೋಜನ ಮಾಡಬೇಕೆನಿಸಿತು, ಆತನಿಗೆ. ಆಗಾಗಲೆ ಊಟದ ಹೊತ್ತಾಗಿದ್ದುದರಿಂದ, ಹಸಿದ ಗೋಪಾಲರೂ ಅದಕ್ಕೆ ಸಮ್ಮತಿಸಿದರು. ತಮ್ಮ ತುರುಮಂದೆಗೆ ಅಲ್ಲಿಯೆ ನೀರುಕುಡಿಸಿ, ಅವನ್ನು ಮೇಯುವುದಕ್ಕೆ ಬಿಟ್ಟು ಗೋಪಾಲರೆಲ್ಲ ಶ್ರೀಕೃಷ್ಣನ ಸುತ್ತಲೂ ಕುಳಿತು ತಮ್ಮ ಬುತ್ತಿಯ ಗಂಟುಗಳನ್ನು ಬಿಚ್ಚಿದರು. ಊಟ ಮಾಡುತ್ತಾ ಒಬ್ಬೊಬ್ಬರೂ ತಮ್ಮ ಬುತ್ತಿಯ ರುಚಿಯನ್ನು ಅತಿಶಯ ವಾಗಿ ಹೊಗಳಿಕೊಂಡು, ಇತರರನ್ನು ಹಾಸ್ಯ ಮಾಡಿ ನಗುತ್ತಿದ್ದರು. ಶ್ರೀಕೃಷ್ಣನೂ ತನ್ನ ಎಡಗೈಲಿ ಮೊಸರನ್ನದ ಉಂಡೆಯನ್ನಿಟ್ಟುಕೊಂಡು, ಬೆರಳಸಂದಿನ ಉಪ್ಪಿನ ಕಾಯನ್ನು ಆಗಾಗ ನಂಚಿಕೊಳ್ಳುತ್ತಾ ತನ್ನ ನಗೆನುಡಿಗಳಿಂದ ಎಲ್ಲರನ್ನೂ ನಗಿಸುತ್ತಿದ್ದ. ಭಗವಂತನ ಈ ಲೀಲೆಯನ್ನು ಕಂಡು ಸ್ವರ್ಗದ ದೇವತೆಗಳೆಲ್ಲ ಸಂತೋಷಪಡುತ್ತಿದ್ದರೆ, ಚತುರ್ಮುಖ ಬ್ರಹ್ಮನಿಗೆ ಶ್ರೀಕೃಷ್ಣನ ಮಹಿಮೆಯನ್ನು ಪರೀಕ್ಷಿಸಬೇಕೆಂಬ ದುರ್ಬುದ್ಧಿ ಹುಟ್ಟಬೇಕೆ! ಗೋಪಾಲರೆಲ್ಲ ಊಟದಲ್ಲಿ ಮೈಮರೆತಿರುವಾಗ, ಅವರ ತುರುಮಂದೆ ಸೊಂಪಾದ ಹುಲ್ಲನ್ನು ಹುಡುಕುತ್ತಾ ಕಾಡಿನಲ್ಲಿ ಬಹುದೂರ ಹೊರಟು ಹೋಯಿತು. ನಾಲ್ಮೊಗದ ಬ್ರಹ್ಮ ಆ ತುರುಮಂದೆಯನ್ನು ತನ್ನ ಮಾಯಾ ಶಕ್ತಿಯಿಂದ ಕಣ್ಮರೆಯಾಗಿ ಮಾಡಿದ. ಊಟವನ್ನು ಮುಗಿಸಿದ ಗೋಪಾಲರು ತಮ್ಮ ದನಗಳನ್ನು ಹುಡುಕಿ ನೋಡುತ್ತಾರೆ, ಅವು ಎಲ್ಲಿಯೂ ಕಣ್ಣಿಗೆ ಬೀಳಲಿಲ್ಲ. ಅವರಿಗೆ ಭಯವಾಯಿತು. ಒಬ್ಬಿಬ್ಬರ ಕಣ್ಣಿನಲ್ಲಿ ನೀರೂ ಸುರಿಯಿತು. ಶ್ರೀಕೃಷ್ಣನು ಅವರನ್ನು ಸಮಾಧಾನ ಮಾಡುತ್ತಾ ‘ಗೆಳೆಯರೆ ನೀವು ಭಯ ಪಡಬೇಡಿ. ನಾನು ಹೋಗಿ ಎಲ್ಲಿದ್ದರೂ ಆ ತುರುಗಳನ್ನು ಹೊಡೆದುಕೊಂಡು ಬರುತ್ತೇನೆ’ ಎಂದು ಹೇಳಿ ಅಡವಿಯನ್ನು ಹೊಕ್ಕನು. </p>
  <p>ಶ್ರೀಕೃಷ್ಣನು ಅತ್ತ ಹೋಗುತ್ತಲೆ, ಇತ್ತ ಬ್ರಹ್ಮನು ಅಲ್ಲಿದ್ದ ಗೋಪಾಲರನ್ನೆಲ್ಲ ಮಂಗ ಮಾಯವಾಗಿ ಮಾಡಿದ. ಶ್ರೀಕೃಷ್ಣನು ಅಡವಿಯನ್ನೆಲ್ಲ ತಿರುಗಿ, ತುರುಮಂದೆಯನ್ನು ಕಾಣದೆ ತಾನಿದ್ದ ತಾಣಕ್ಕೆ ಹಿಂದಿರುಗಿ ಬಂದು ನೋಡುತ್ತಾನೆ, ತನ್ನ ಗೆಳೆಯರೊಬ್ಬರೂ ಅಲ್ಲಿಲ್ಲ. ಬ್ರಹ್ಮನು ಅವರೆಲ್ಲರನ್ನೂ ತನ್ನ ಮಾಯೆಯಿಂದ ಮರೆ ಮಾಡಿದ್ದ. ಶ್ರೀಕೃಷ್ಣ ಅವರನ್ನು ಹುಡುಕಿಕೊಂಡು ಮತ್ತೆ ಆ ಕಾಡನ್ನೆಲ್ಲ ಅಲೆದುದಾಯಿತು. ಎಲ್ಲೆಲ್ಲಿ ಹುಡುಕಿ ದರೂ ಗೋವುಗಳೂ ಇಲ್ಲ, ಗೋಪಾಲರೂ ಇಲ್ಲ. ಆಗ ಶ್ರೀಕೃಷ್ಣನಿಗೆ ತನ್ನ ಮಾನವಾತೀತ ಶಕ್ತಿಯನ್ನು ಬಳಸದೆ ಬೇರೆ ಮಾರ್ಗವಿಲ್ಲವಾಯಿತು. ಆತನು ಒಮ್ಮೆ ಕಣ್ಮುಚ್ಚಿ ತೆರೆಯು ವಷ್ಟರಲ್ಲಿ ಕಳ್ಳನಾರೆಂಬುದನ್ನು ಅರ್ಥಮಾಡಿಕೊಂಡನು. ಆದರೆ ಈಗ ಆ ಕಳ್ಳನಿಗಿಂತಲೂ ಗೋಕುಲದ ಜನರು ಆತನಿಗೆ ಮುಖ್ಯವಾಗಿತ್ತು. ಗೋಗಳನ್ನೂ ಗೋಪಬಾಲರನ್ನೂ ಕಾಣದೆ ಗೋಕುಲದವರು ಗೋಳಾಡುವಂತಾದರೆ ಏನು ಗತಿ? ತಕ್ಷಣವೆ ಸರ್ವಾತ್ಮಕನಾದ ಶ್ರೀಕೃಷ್ಣನು ತಾನೆ ತುರುಮಂದೆಯಾದನು, ತಾನೆ ಗೋಪಾಲಕರಾದನು; ಹೀಗೆ, ತಾನೆ ಮೇಯುವವನೂ ಮೇಯಿಸುವವನೂ ಆಗಿ, ಸಂಜೆಯಾಗುತ್ತಿದ್ದಂತೆಯೇ ಗೋಕುಲಕ್ಕೆ ಹಿಂದಿರುಗಿದನು. ಗುಣ, ರೂಪ, ಶೀಲ, ವಯಸ್ಸು, ವೇಷ, ಭೂಷಣ, ಹೆಸರು–ಎಲ್ಲದ ರಲ್ಲಿ ಯಾವ ಭೇದವೂ ಇಲ್ಲದೆ ‘ಸರ್ವಂ ವಿಷ್ಣುಮಯಂ ಜಗತ್’ ಎಂಬ ಸೂಕ್ತಿ ಅಕ್ಷರಶಃ ನಿಜವಾದಂತಾಯಿತು. ಬೃಂದಾವನದ ಗೋಕುಲದಲ್ಲಿ ಯಾವ ವ್ಯತ್ಯಾಸವೂ ಇಲ್ಲದೆ ದಿನ ದಿನದಂತೆ ಜೀವನ ವ್ಯಾಪಾರ ಮುಂದುವರಿಯುತ್ತಾ ಹೋಯಿತು. ವ್ಯತ್ಯಾಸವಿಷ್ಟೆ–ಪ್ರತಿ ಯೊಬ್ಬ ತಾಯಿತಂದೆಗೂ ತಮ್ಮ ಮಗ ಮೊದಲಿಗಿಂತಲೂ ಮೋಹಕನಾಗಿದ್ದಾನೆ. ಅದಕ್ಕೆ ಕಾರಣವೂ ಸ್ಪಷ್ಟವೇ–ಅವರಿಗೆಲ್ಲ ಶ್ರೀಕೃಷ್ಣನಲ್ಲಿ ಅಪಾರ ಪ್ರೇಮವಿತ್ತು; ಈಗ ಅದರ ಜೊತೆಗೆ ಪಿತೃವಾತ್ಸಲ್ಯವೂ ಸೇರಿದೆ.</p>
  <p> ಬೃಂದಾವನದ ಜೀವನವು ಎಂದಿನಂತೆ ಸಾಗಿತ್ತು. ಆದರೆ ಬ್ರಹ್ಮಲೋಕದಲ್ಲಿ ಇದು ತಲೆಕೆಳಗಾಗಿ ಹೋಗಿತ್ತು. ನಾಲ್ಕು ಮುಖದ ಬ್ರಹ್ಮ ನಾಲ್ಕು ಕಡೆಗೂ ನೋಡಬಲ್ಲ ನಾದರೂ, ಮೇಲೆ ತನ್ನ ಲೋಕದಲ್ಲಿ ಏನಾಗುವುದೆಂಬುದನ್ನು ಕಾಣಲಾರದವನಾಗಿದ್ದ. ಆತ ಗೋವುಗಳನ್ನೂ ಗೋಪಾಲಕರನ್ನೂ ಮಂಗಮಾಯ ಮಾಡಿ ತನ್ನ ಲೋಕಕ್ಕೆ ಹಿಂದಿರು ಗಿದ; ಆದರೆ ಆ ವೇಳೆಗೆ ಅವನಂತೆಯೆ ಇದ್ದ ಮತ್ತೊಬ್ಬ ಬ್ರಹ್ಮ ಅವನ ಮನೆಯಲ್ಲಿ ಸೇರಿ ಕೊಂಡಿದ್ದ. ಬಾಗಿಲು ಕಾಯುವವರು ನಿಜವಾದ ಬ್ರಹ್ಮನನ್ನು ಬಾಗಿಲ ಬಳಿ ತಡೆದು ‘ಅಯ್ಯಾ, ನೀನಾರು? ಬ್ರಹ್ಮನಂತೆ ವೇಷ ಹಾಕಿಕೊಂಡು ಬಂದಿರುವೆಯಲ್ಲ! ನಮ್ಮ ಸ್ವಾಮಿ ಒಳಗೆ ಸಿಂಹಾಸನದಲ್ಲಿ ಕುಳಿತಿದ್ದಾನೆ; ನಿನ್ನ ಮೋಸ ನಮ್ಮಲ್ಲಿ ನಡೆಯುವುದಿಲ್ಲ’ ಎಂದು ಗದರಿಸಿದರು. ಹೆಚ್ಚು ಮಾತನಾಡಿದರೆ ಕತ್ತು ಹಿಡಿದು ನೂಕುವುದಕ್ಕೂ ಅವರು ಸಿದ್ಧ. ಬ್ರಹ್ಮ ತನ್ನ ಆಳುಗಳಿಂದಲೆ ಅವಮಾನಿತನಾಗಿ ತಾನು ಹೊರಟ ಸ್ಥಳಕ್ಕೆ ಹಿಂದಿರು ಗಿದ. ಅಲ್ಲಿ ನೋಡುತ್ತಾನೆ–ಶ್ರೀಕೃಷ್ಣ, ಬಲರಾಮ, ಗೋಪಾಲರು, ಅವರ ಮಂದೆ– ಎಲ್ಲವೂ ಇದ್ದಂತೆಯೆ ಇದೆ! ಬ್ರಹ್ಮನಿಗೆ ಆಶ್ಚರ್ಯ, ಆಶ್ಚರ್ಯಕ್ಕಿಂತಲೂ ಹೆಚ್ಚಾಗಿ ಭಯ ! ತಾನು ಮಾಯೆಯಿಂದ ಮರೆಮಾಡಿದ್ದ ತುರುಗಳೂ, ಗೋವಳರೂ ಹಾಗೆಯೇ ಇವೆ. ಅವು ಗಳೇ ಇಲ್ಲಿಯೂ ಕಾಣುತ್ತಿವೆ. ಇವು ಎಲ್ಲಿಂದ ಬಂದವು? ಹೇಗೆ ಬಂದವು? ಎಷ್ಟು ಯೋಚಿಸಿದರೂ ಅವನಿಗೆ ಸಮಸ್ಯೆ ಅರ್ಥವಾಗಲಿಲ್ಲ. ಬ್ರಹ್ಮನಾದರೇನು? ಭಗವಂತನ ಮಾಯೆಯನ್ನು ಭೇದಿಸುವ ಶಕ್ತಿ ಅವನಿಗೂ ಇಲ್ಲ. ಮೋಸಮಾಡಲೆಂದು ಬಂದ ಬ್ರಹ್ಮ; ಆ ಬ್ರಹ್ಮ ತಾನೆ ಮೋಸ ಹೋಗಿದ್ದ. ಆಗ ಶ್ರೀಕೃಷ್ಣ ಅವನ ಮೇಲಿನ ಕರುಣೆಯಿಂದ, ಅಲ್ಲಿ ಚರಾಚರವಸ್ತುವೆಲ್ಲ ತನ್ನ ರೂಪದಿಂದಲೆ ಕಾಣುವಂತೆ ಬ್ರಹ್ಮನಿಗೆ ಅನುಗ್ರಹಿಸಿದ. ಈ ವಿಶ್ವರೂಪವನ್ನು ಕಂಡ ಮೇಲೆ ಬ್ರಹ್ಮನ ಕಣ್ಣು ತೆರೆಯಿತು. ಅವನು ಶ್ರೀಕೃಷ್ಣನನ್ನು ಅತ್ಯಂತ ಭಕ್ತಿಯಿಂದ ಸ್ತೋತ್ರಮಾಡಿದನು–</p>
  <p>‘ಹೇ ಶ್ರೀಕೃಷ್ಣ, ಪರಮ ಪುರುಷ, ಮಹಾಮಹಿಮ, ನಿತ್ಯಾನಂದಮೂರ್ತಿ, ನಿನ್ನ ಮಹಿಮೆ ನಿನಗೊಬ್ಬನಿಗೇ ವೇದ್ಯ. ನಿನ್ನ ಸ್ವರೂಪವನ್ನು ಸಂಪೂರ್ಣವಾಗಿ ಯಾರೂ ತಿಳಿಯ ಲಾರರು. ನೀನು ಸರ್ವತಂತ್ರಸ್ವತಂತ್ರ. ನೀನು ನಿತ್ಯ, ನಿರಂಜನ, ನಿತ್ಯಾನಂದ, ನಿರ್ವಿಕಾರ, ಪರಿಪೂರ್ಣ, ಸರ್ವಾಂತರ್ಯಾಮಿ. ಸರ್ವಜೀವಿಗಳ ಅಂತರಾತ್ಮನಾದ ನಿನ್ನನ್ನು ಹೊರಗೆಲ್ಲ ಹುಡುಕುವುದೆಂದರೆ, ಕೊಂಕಳಲ್ಲಿ ಕೂಸನ್ನಿಟ್ಟುಕೊಂಡು ಕೇರಿಕೇರಿಯೆಲ್ಲ ಅಲೆದಂತೆ! ಸ್ವಾಮಿ, ಈ ವಿವೇಕಜ್ಞಾನ ಹುಟ್ಟುವುದಕ್ಕೂ ನಿನ್ನ ಅನುಗ್ರಹ ಅಗತ್ಯ. ನಿನ್ನ ಈ ಅನು ಗ್ರಹವಾದಾಗಲೆ ನಿನ್ನ ಮಹಿಮೆಯ ಸ್ವರೂಪವನ್ನು ಅರ್ಥಮಾಡಿಕೊಳ್ಳುವುದು ಸಾಧ್ಯ. ದೇವದೇವ, ನಿನ್ನ ಈ ಅನುಗ್ರಹವಾಯಿತೆಂದರೆ ಮನೆ ಮಂದಿ ಮಕ್ಕಳೆಂಬ ಮೋಹಪಾಶ ಗಳು ಕೂಡ ಮುಕ್ತಿಪ್ರದವಾಗುತ್ತವೆ. ಇದಕ್ಕೆ ಈ ನಂದಗೋಕುಲದ ಗೋಪಾಲರೇ ಸಾಕ್ಷಿ. ಅಮ್ಮ! ಅವರ ಪುಣ್ಯವೇ ಪುಣ್ಯ. ನಿನ್ನ ಅನುಗ್ರಹವಾಗುವವರೆಗೆ ಮಾತ್ರ ಗೃಹ ಕಾರಾಗೃಹ; ಮೋಹ ಮಹಾ ಸಂಕೋಲೆ. ನಿನ್ನ ಸಂಬಂಧವಾದೊಡನೆಯೆ ಇವೇ ಮೋಕ್ಷಸಾಧನಗಳು. ಹೇ ಸಕಲ ಜಗನ್ನಾಯಕ, ಸರ್ವಸಾಕ್ಷಿ, ಶ್ರೀಕೃಷ್ಣ, ನಿನಗೆ ನಮೋ ನಮೋ. ಸಜ್ಜನ ಸಮುದ್ರದ ಪೂರ್ಣಚಂದ್ರ! ಅಧರ್ಮದ ಅಂಧಕಾರಕ್ಕೆ ಸೂರ್ಯನಂತಿರುವ ಶ್ರೀಕೃಷ್ಣ ಪರಮಾತ್ಮಾ! ನಿನಗೆ ನಮೋ ನಮೋ! ನಿನ್ನ ಪಾದಗಳೆಂಬ ತೆಪ್ಪಗಳನ್ನು ಆಶ್ರಯಿಸಿದವರು ಸಂಸಾರಸಾಗರವನ್ನು ಸುಲಭವಾಗಿ ದಾಟಬಲ್ಲರು. ಪರಮಪದವೇ ನಿನ್ನ ವಿಹಾರಸ್ಥಾನ, ನನ್ನನ್ನು ಕಾಪಾಡು.’</p>
  <p>ಬ್ರಹ್ಮನ ಸ್ತೋತ್ರದಿಂದ ಸಂತುಷ್ಟನಾದ ಪರಬ್ರಹ್ಮ ಆತನಿಗೆ ಮತ್ತೆ ಗೋಚರನಾಗಿ ತನ್ನ ಕಾರ್ಯದಲ್ಲಿ ನಿರಾತಂಕವಾಗಿ ನಿರತನಾಗುವಂತೆ ಹೇಳಿ, ಆತನನ್ನು ಬೀಳ್ಕೊಟ್ಟನು. ಇತ್ತ ಗೋಗಳೂ ಗೋಪಾಲಕರೂ ಬ್ರಹ್ಮಮಾಯೆಯಿಂದ ಬಿಡುಗಡೆ ಹೊಂದಿ, ಮತ್ತೆ ಸೇರಿ ದರು. ಆ ವೇಳೆಗೆ ಒಂದು ವರ್ಷದಷ್ಟು ಕಾಲ ಕಳೆದುಹೋಗಿತ್ತಾದರೂ ಶ್ರೀಕೃಷ್ಣಮಾಯೆ ಯಿಂದ ಅದು ಅವರಿಗೆ ಅರ್ಥವಾಗಲೆ ಇಲ್ಲ. ಅವರು ಮೊದಲು ಕುಳಿತಲ್ಲಿಯೇ ಕುಳಿತು ಕೃಷ್ಣನನ್ನು ನಿರೀಕ್ಷಿಸುತ್ತಿದ್ದರು. ಆ ವೇಳೆಗೆ ಕೃಷ್ಣನು ತುರುಗಳೊಡನೆ ಹಿಂದಿರುಗಿದ. ಸಂಜೆ ಯಾದುದರಿಂದ ಎಲ್ಲರೂ ಊರಿಗೆ ಹಿಂದಿರುಗಿದರು. ಗೋಪಾಲರು ತಮ್ಮ ತಾಯ್ತಂದೆ ಗಳೊಡನೆ ಶ್ರೀಕೃಷ್ಣನು ಹೆಬ್ಬಾವನ್ನು ಕೊಂದ ಕಥೆಯನ್ನು ಅಂದೆ ನಡೆದುದೆಂಬಂತೆ ವರ್ಣಿಸಿ ಹೇಳಿದರು. ಈ ಮಧ್ಯೆ ಬ್ರಹ್ಮನ ಹಮ್ಮು ಮುರಿದು ಮುಕ್ಕಾಗಿದ್ದುದನ್ನು ಅವರೇನು ಬಲ್ಲರು?</p>
  <div/>
  <div>50. ಧೇನುಕಾಸುರ</div>
  <p>ಕಾಲಚಕ್ರ ಉರುಳಿತು. ಮಕ್ಕಳಾಗಿದ್ದ ಬಲರಾಮಕೃಷ್ಣರು ಈಗ ಬೆಳೆದು ಬಾಲಕರಾಗಿ ದ್ದಾರೆ. ಅವರ ನಡೆ ನುಡಿಗಳಲ್ಲಿ ಬೇಕಾದಷ್ಟು ಬದಲಾವಣೆಯಾಗಿದೆ. ಶ್ರೀಕೃಷ್ಣನು ಕೊಳಲು ಬಾರಿಸುವುದರಲ್ಲಿ ಬಲು ಚದುರನಾಗಿದ್ದಾನೆ. ಅದರ ಗಾನಕ್ಕೆ ಅವನ ಗೆಳೆಯ ರಿರಲಿ, ದನಗಳು ಕೂಡ ಮೈಮರೆತು ಮುಗ್ಧವಾಗಿ ನಿಲ್ಲುತ್ತವೆ. ಆತನು ಗೋಪಾಲರ ನಾಯಕ. ಆತ ಕೊಳಲನ್ನು ಬಾರಿಸುತ್ತಾ ಹೊರಟನೆಂದರೆ ಗೋಪಾಲಕರೆಲ್ಲ ಆತನ ಸುತ್ತ ನೆರೆದು ಆತನನ್ನು ಹೊಗಳುತ್ತ ಸಂತೋಷಪಡಿಸಲು ಯತ್ನಿಸುವರು. ಪ್ರಕೃತಿ ಪ್ರೇಮಿ ಯಾದ ಶ್ರೀಕೃಷ್ಣ ಅಡವಿಯಲ್ಲಿ ಸುಂದರವಾದ ಪ್ರದೇಶಗಳನ್ನು ಆಯ್ದುಕೊಂಡು ತುರು ಗಳೊಡನೆ ಅಲ್ಲಿಗೆ ಹೋಗುವನು. ಪ್ರಕೃತಿಯ ಚೆಲುವನ್ನು ಹೀರಿ, ಹಿರಿಹಿರಿ ಹಿಗ್ಗುತ್ತಾ ಮನಬಂದಂತೆ ಅಲ್ಲಿ ವಿಹರಿಸುವನು. ಆತನಿಗೆ ಅಣ್ಣನಾದ ಬಲರಾಮನಲ್ಲಿ ಭಕ್ತಿ, ಗೌರವ. ಆತನನ್ನು ಕುರಿತು ‘ಅಣ್ಣ, ಈ ಮರಗಿಡಗಳನ್ನು ನೋಡು, ಪಾಪ, ಇದ್ದ ಕಡೆಯಿಂದ ಚಲಿಸುವಂತಿಲ್ಲ. ಯಾವ ಕರ್ಮದಿಂದಲೊ ಇವಕ್ಕೆ ಈ ಜನ್ಮ ಬಂದಿದೆ. ಈಗ ಆ ಪಾಪ ವನ್ನು ಕಳೆದುಕೊಳ್ಳುವುದಕ್ಕಾಗಿ ಹೂ ಹಣ್ಣುಗಳೆಂಬ ಕಾಣಿಕೆಗಳನ್ನು ಪೂಜ್ಯನಾದ ನಿನ್ನ ಪಾದಕ್ಕೆ ಒಪ್ಪಿಸುತ್ತಿವೆ. ಅವುಗಳ ಆ ಬಗ್ಗಿದ ಕೊನೆಗಳನ್ನು ನೋಡು, ನಿನಗೆ ನಮಸ್ಕರಿಸು ತ್ತಿರುವಂತೆ ಕಾಣುತ್ತವೆ. ಈ ದುಂಬಿಗಳು ನಿನ್ನ ಕೀರ್ತಿಯನ್ನು ಹಾಡುತ್ತಿರಬೇಕು; ದೈವಭಕ್ತರಾದ ಮಹರ್ಷಿಗಳೇ ಆ ರೂಪವನ್ನು ತಳೆದು ಬಂದಿರುವರೋ ಏನೊ! ಅಹಹ, ಆ ನವಿಲುಗಳನ್ನು ನೋಡು, ನಿನ್ನನ್ನು ನೋಡಿ ಸಂತೋಷದಿಂದ ಹೇಗೆ ಕುಣಿಯುತ್ತಾ ಇವೆ! ಅಣ್ಣ, ಆ ಹೆಣ್ಣು ಜಿಂಕೆಗಳು ಸುಂದರಿಯರಾದ ಗೋಪಿಕಾಕನ್ಯೆಯರಂತೆ ನಿನ್ನನ್ನು ಕುಡಿನೋಟದಿಂದ ನೋಡಿ ಆನಂದಪಡುತ್ತಿವೆ. ಇಲ್ಲಿನ ಗಿಡ ಮರ ಬಳ್ಳಿಗಳೆಲ್ಲ ನಿನ್ನ ಸ್ಪರ್ಷದಿಂದ ಪಾವನವಾದವು. ಇಡೀ ಬೃಂದಾವನವೆ ನಿನ್ನ ಕಾಲ್ತುಳಿತದಿಂದ ಉದ್ಧಾರವಾಗಿ ಹೋಯಿತು’ ಎಂದು ಹೊಗುಳುವನು. ಎಲ್ಲ ಕೆಲಸಗಳಲ್ಲಿಯೂ ಆತ ಅಣ್ಣನನ್ನೆ ಮುಂದಿಟ್ಟುಕೊಂಡು ಹೋಗುವನು. ಆತ ಬಳಲಿ ಮಲಗಿಕೊಂಡರೆ ತಾನು ಕೈಯಾರೆ ಆತನ ಪಾದಗಳನ್ನು ಒತ್ತಿ ಉಪಚರಿಸುವನು. ಇದನ್ನು ಕಂಡ ಗೋಪಾಲರು ಶ್ರೀಕೃಷ್ಣನಿಗೆ ದಣಿ ವಾಯಿತೆಂದರೆ ಆತನನ್ನು ತೊಡೆಯಮೇಲೆ ಮಲಗಿಸಿಕೊಂಡು, ಆತನ ಕಾಲೊತ್ತಿ ಉಪಚಾರ ಮಾಡುವರು.</p>
  <p>ಹೀಗಿರಲು, ಒಂದು ದಿನ ಬಲರಾಮಕೃಷ್ಣರ ಜೀವದ ಗೆಳೆಯನಾದ ಶ್ರೀರಾಮನೆಂಬ ಗೋಪಾಲ ಅವರನ್ನು ಕುರಿತು ‘ಅಯ್ಯಾ, ಇಲ್ಲಿಗೆ ಸಮೀಪದಲ್ಲಿಯೆ ಒಂದು ದೊಡ್ಡ ತಾಳೆಯ ಹಣ್ಣಿನ ತೋಟವಿದೆ. ಅಲ್ಲಿ ಬೇಕಾದಷ್ಟು ಹಣ್ಣುಗಳು ನೆಲದ ಮೇಲೆಯೆ ಬಿದ್ದಿರು ತ್ತವೆ. ಆದರೇನು? ಅಲ್ಲಿ ಧೇನುಕನೆಂಬ ಒಬ್ಬ ರಕ್ಕಸ ಸೇರಿಕೊಂಡಿದ್ದಾನೆ. ಅವನು ಯಾರಿಗೂ ಅಲ್ಲಿಗೆ ಹೋಗುವುದಕ್ಕೆ ಅವಕಾಶ ಕೊಡುವುದಿಲ್ಲ. ಅವನೂ ಅವನ ಪರಿವಾರ ದವರೂ ಆ ಹಣ್ಣುಗಳನ್ನು ಯಥೇಚ್ಛವಾಗಿ ತಿನ್ನುತ್ತಾರೆ. ನನಗೆ ಆ ಹಣ್ಣುಗಳೆಂದರೆ ಪಂಚ ಪ್ರಾಣ; ಅದರ ಹೆಸರು ಹೇಳಿದರೆ ಸಾಕು ಬಾಯಲ್ಲಿ ನೀರೂರುತ್ತದೆ. ಹೇಗಾದರೂ ಮಾಡಿ ಆ ಹಣ್ಣುಗಳನ್ನು ತಿನ್ನಬೇಕಲ್ಲ! ಬಲರಾಮ, ನೀನು ಮನಸ್ಸು ಮಾಡಿದರೆ ಅದು ಸಾಧ್ಯ ವಪ್ಪ’ ಎಂದನು. ಅವನ ಮಾತುಗಳನ್ನು ಕೇಳಿ ಬಲರಾಮಕೃಷ್ಣರಿಬ್ಬರೂ ಆ ತೋಟದ ಕಡೆಗೆ ಹೊರಟರು. ಗೋಪಾಲರ ತಂಡ ಅವರನ್ನು ಅನುಸರಿಸಿತು. ಬಲರಾಮನು ಮದ್ದಾನೆ ಯಂತೆ ತೋಟದೊಳಕ್ಕೆ ನುಗ್ಗಿ, ನಾಲ್ಕಾರು ಮರಗಳನ್ನು ಬಲವಾಗಿ ಅಲ್ಲಾಡಿಸಿ, ಹಣ್ಣುಗಳ ಮಳೆಯನ್ನೆ ಸುರಿಸಿದನು. ಹಣ್ಣುಗಳು ಬಿದ್ದ ಸದ್ದನ್ನು ಕೇಳುತ್ತಲೆ ಧೇನುಕಾಸುರನು ಬಿರುಗಾಳಿಯಂತೆ ಅಲ್ಲಿಗೆ ನುಗ್ಗಿಬಂದನು. ಆ ರಕ್ಕಸ ಕತ್ತೆಯ ಆಕಾರದಲ್ಲಿದ್ದ; ಆದ್ದರಿಂದ ಕತ್ತೆಯಂತೆಯೆ ಕೂಗುತ್ತಾ, ತನ್ನ ಹಿಂಗಾಲುಗಳಿಂದ ಬಲರಾಮನ ಎದೆಗೆ ರstಡಿಸಿ ಒದೆದನು. ಬಲರಾಮನು ಅದನ್ನು ಲಕ್ಷಿಸದೆ ಆ ರಕ್ಕಸನ ಹಿಂಗಾಲುಗಳೆರಡನ್ನೂ ಹಿಡಿದು ಕೊಂಡು ಅದನ್ನು ಗಿರಿಗಿರಿ ತಿರುಗಿಸಿ, ತಾಳೆಯ ಮರಕ್ಕೆ ಬೀಸಿ ಬಡಿದನು. ಆ ಪೆಟ್ಟಿಗೆ ಮರ ಎರಡು ತುಂಡಾಗಿ ಬಿತ್ತು; ಇಷ್ಟೇ ಅಲ್ಲ, ಆ ಮುರಿದ ಮರ ತಗಲಿ ಮತ್ತೊಂದು ಮರ ಮುರಿಯಿತು; ಅದು ತಗಲಿ ಇನ್ನೊಂದು ಮುರಿಯಿತು. ಹೀಗೆ ಅನೇಕ ತಾಳೆಯ ಮರಗಳು ಮುರಿದು ಬಿದ್ದವು.</p>
  <p>ಧೇನುಕಾಸುರ ಸತ್ತು ಮರಗಳು ಮುರಿದು ಬೀಳುತ್ತಿದ್ದ ಹಾಗೆಯೆ ಆ ರಕ್ಕಸನ ಪರಿವಾರ ದವರೂ ನೂರಾರು ಮಂದಿ ಅಲ್ಲಿ ಬಂದು ನೆರೆದರು. ಎಲ್ಲರ ಆಕಾರಗಳೂ ಕತ್ತೆಯವೆ. ಅವರೆಲ್ಲರೂ ತಮ್ಮ ಹಿಂಗಾಲುಗಳನ್ನು ಹಾರಿಸುತ್ತಾ ರಾಮಕೃಷ್ಣರನ್ನು ಕೊಲ್ಲಲೆಳಸಿದರು. ಆದರೆ ಆ ಸೋದರರು ಅವರುಗಳಿಗೆಲ್ಲ ಧೇನುಕಾಸುರನ ಗತಿಯನ್ನೆ ಕಾಣಿಸಿ, ಧ್ವಂಸ ಮಾಡಿದರು. ಅಂದಿನಿಂದ ಆ ತಾಳೆಯ ವನ ಗೋಪಾಲಕರ ಸ್ವತ್ತಾಯಿತು. ಅವರು ತಮ್ಮ ಮನಬಂದಷ್ಟು ಹಣ್ಣುಗಳನ್ನು ತಿಂದು, ಹೊರುವಷ್ಟನ್ನು ಹೊತ್ತು ಮನೆಗೆ ಹಿಂದಿರುಗಿ ದರು. ಶ್ರೀಕೃಷ್ಣನು ಕೊಳಲೂದುತ್ತಾ ಮುಂದೆ ಹೊರಟನು. ಅವನ ಗೆಳೆಯರು ಅವನ ಕೀರ್ತಿಯನ್ನು ಹಾಡುತ್ತಾ ಅವನ ಹಿಂದೆ ಹೊರಟರು. ಅವರು ಗೋಕುಲವನ್ನು ಸೇರಿದಾಗ, ಅಲ್ಲಿನ ಗೋಪಿಯರೆಲ್ಲ ಮುದ್ದುಕೃಷ್ಣನನ್ನು ಕಂಡು ಆನಂದಪಟ್ಟರು. ಕಮಲದ ಬಂಡನ್ನು ಕುಡಿಯಲು ಆತುರಪಡುವ ದುಂಬಿಗಳಂತೆ ಅವರ ಕಣ್ಣುಗಳು ಶ್ರೀಕೃಷ್ಣನ ಮುದ್ದುಮುಖವನ್ನು ನೋಡಲು ಕಾತರಿಸುತ್ತಿದ್ದವು. ದಿನ ದಿನವೂ ಆತನು ನಡೆಸುತ್ತಿದ್ದ ಅದ್ಭುತ ಲೀಲೆಗಳನ್ನು ಕೇಳಿ ಕೇಳಿ, ಅವರ ಮನಸ್ಸುಗಳೆಲ್ಲ ಆತನಲ್ಲಿ ಪರವಶವಾಗಿ ಹೋಗಿ ದ್ದವು.</p>
  <div>51. ವಿಷದ ಮಡು ಅಮೃತದ ಸರವಾಯಿತು</div>
  <p>ಒಂದಾನೊಂದು ಕಾಲದಲ್ಲಿ ಹಾವುಗಳ ಹಾವಳಿಯಿಂದ ಜಗತ್ತೆಲ್ಲ ಕಳವಳಕ್ಕೆ ಒಳಗಾಯಿತು. ಆಗ ಜನರೆಲ್ಲ ಸೇರಿ, ಪ್ರತಿ ಅಮಾವಾಸ್ಯೆಯಂದು ಹಾವುಗಳಿಗೆ ಬೇಕಾದ ಆಹಾರವನ್ನು ತಾವು ಸಾಕಷ್ಟು ಒದಗಿಸುವುದಾಗಿಯೂ, ಹಾವುಗಳು ಇನ್ನು ಮುಂದೆ ಮಾನವರನ್ನು ಕಚ್ಚಬಾರದೆಂಬುದಾಗಿಯೂ ಹಾವುಗಳೊಡನೆ ಒಪ್ಪಂದಮಾಡಿಕೊಂಡರು. ಅಂದಿನಿಂದ ಮಾನವರಿಗೆಲ್ಲ ಭಯ ತಪ್ಪಿತು. ಹಾವುಗಳು ಗರುಡನ ಭಯದಿಂದ ತಪ್ಪಿಸಿ ಕೊಳ್ಳುವುದಕ್ಕಾಗಿ, ತಮಗೆ ಮಾನವರಿಂದ ಬಂದ ಆಹಾರದಲ್ಲಿ ಸ್ವಲ್ಪ ಭಾಗವನ್ನು ಗರುಡ ನಿಗೆ ಸಲ್ಲಿಸುವುದಾಗಿ ಗರುಡನೊಂದಿಗೆ ಒಪ್ಪಂದ ಮಾಡಿಕೊಂಡವು. ಅಂದಿನಿಂದ ಅವು ಗಳಿಗೆ ಗರುಡನಿಂದ ಆಗುವ ಅಪಾಯ ತಪ್ಪಿತು. ಕೆಲಕಾಲ ಎಲ್ಲರೂ ಸುಖವಾಗಿದ್ದರು, ‘ಊರಿಗೊಂದು ಹೊಲೆಗೇರಿ’ ಎಂಬಂತೆ. ಕದ್ರುವಿನ ಮಗನಾದ ಕಾಳಿಯನೆಂಬ ಹಾವು ಮಹಾಗರ್ವದಿಂದ, ತಾನು ಗರುಡನಿಗೆ ಆಹಾರವನ್ನು ಒಪ್ಪಿಸುವುದಿಲ್ಲವೆಂದು ಹಟಹಿಡಿ ಯಿತು. ಇದನ್ನು ಕೇಳಿ ಗರುಡನಿಗೆ ಕೋಪಬಂತು. ಆತ ಸಮಯವನ್ನು ಕಾದಿದ್ದು ಒಮ್ಮೆ ಕಾಳಿಯನಮೇಲೆ ಎರಗಿದ. ಕಾಳಿಯನೇನೂ ಸಾಮಾನ್ಯವಾದ ಹಾವಲ್ಲ. ಅವನಿಗೆ ಸಹಸ್ರ ಹೆಡೆಗಳು, ಮಹಾ ವಿಷದಿಂದ ಕೂಡಿದ ಹಲ್ಲುಗಳು. ಅದು ಗರುಡನ ಮೇಲೆ ಯುದ್ಧಕ್ಕೆ ನಿಂತಿತು. ಆದರೇನು? ಇಲಿ ಕೊಬ್ಬಿದರೆ ಬೆಕ್ಕಿಗೆ ಸಾಟಿಯೆ? ಗರುಡನು ಕೋಪದಿಂದ ಕಾಳಿಯನನ್ನು ತನ್ನ ರೆಕ್ಕೆಯಿಂದ ಒಮ್ಮೆ ಅಪ್ಪಳಿಸುತ್ತಲೆ ಅದರ ಗಂಡಗರ್ವವೆಲ್ಲ ಅಡಗಿ ಹೋಯಿತು. ಒಡನೆಯೆ ಅದು ಪ್ರಾಣಭಯದಿಂದ ತಾನಿದ್ದ ರಮಣಕ ದ್ವೀಪವನ್ನು ಬಿಟ್ಟು, ಬೃಂದಾವನದ ಬಳಿಯಿದ್ದ ಕಾಳಿಂದಿಯ ಮಡುವಿಗೆ ಓಡಿಹೋಯಿತು. ಗರುಡನು ಆ ಮಡುವಿನ ಹತ್ತಿರಕ್ಕೆ ಹೋಗುವಂತಿಲ್ಲ. ಸೌಭರಿ ಮಹರ್ಷಿಯ ಶಾಪಭಯ ಅವನಿಗೆ. ಹಿಂದೊಮ್ಮೆ ಆ ಮಹರ್ಷಿ ಕಾಳಿಂದಿಯ ತಡಿಯಲ್ಲಿ ತಪಸ್ಸು ಮಾಡುತ್ತಿದ್ದಾಗ ಗರುಡನು ಮಡುವಿನಲ್ಲಿದ್ದ ಮೀನೊಂದನ್ನು ಹಿಡಿದು ತಿಂದುದರಿಂದ, ಪುಷಿಯು ಕೋಪಗೊಂಡು ಮತ್ತೊಮ್ಮೆ ಹಾಗೆ ಮಾಡಿದರೆ ಅವನಿಗೆ ಮರಣವಾಗಲೆಂದು ಶಾಪಕೊಟ್ಟಿದ್ದನು. ಆದ್ದ ರಿಂದ ಗರುಡ ಅಲ್ಲಿಗೆ ಹೋಗುವಂತಿಲ್ಲ. ಇದನ್ನು ಅರಿತಿದ್ದ ಕಾಳಿಯ ಅಲ್ಲಿಗೆ ಹೋಗಿ ಸುಖವಾಗಿದ್ದನು. ಅವನು ಆ ಮಡುವನ್ನು ಸೇರುತ್ತಲೆ ಅದೊಂದು ಘೋರವಾದ ವಿಷದ ಮಡುವಾಯಿತು. ಆ ಮಡುವಿನ ನೀರೆಲ್ಲ ವಿಷದ ಬೇಗೆಯಿಂದ ಕುದಿಯುತ್ತಿತ್ತು. ಸುತ್ತಮುತ್ತಲಿನ ಮರಗಳೆಲ್ಲ ಸುಟ್ಟು ಕರಿಕಾಗಿದ್ದವು, ಅದರ ಸುತ್ತಮುತ್ತ ಯಾವ ಪ್ರಾಣಿಯೂ ಸಂಚರಿಸುವಂತಿರಲಿಲ್ಲ, ಆ ಮಡುವಿನ ಮೇಲೆ ಬಹು ಎತ್ತರದವರೆಗೆ ಯಾವ ಹಕ್ಕಿಯೂ ಹಾರಿಹೋಗುವಂತಿರಲಿಲ್ಲ.</p>
  <p>ಎಂದಿನಂತೆ ಒಂದು ದಿನ ಗೋಪಾಲಕರು ಗೋಗಳನ್ನು ಮೇಯಿಸುವುದಕ್ಕಾಗಿ ಅಡವಿಗೆ ಹೊರಟರು. ಅಂದು ಬಲರಾಮ ಬಂದಿರಲಿಲ್ಲ; ಶ್ರೀಕೃಷ್ಣನೊಡನೆ ಅವರು ವಿನೋದ ದಿಂದ ವಿಹರಿಸುತ್ತಾ ಇದ್ದು, ಮಧ್ಯಾಹ್ನದ ವೇಳೆಗೆ ಬಾಯಾರಿಕೆಯನ್ನು ತೀರಿಸಿಕೊಳ್ಳ ಲೆಂದು ಯಮುನಾ ನದಿಯ ತಡಿಗೆ ಹೋದರು. ದುರದೃಷ್ಟದಿಂದ ಅವರು ಹೋದುದು ಕಾಳಿಂದಿಯ ಮಡುವಾಗಿತ್ತು. ಪಾಪ, ಅವರಿಗೆ ಅದರ ಕಥೆ ಗೊತ್ತಿಲ್ಲ. ನಗುತ್ತ ಕೆಲೆಯುತ್ತ ಅವರು ದುಡುದುಡು ಮಡುವಿನೊಳಕ್ಕೆ ಇಳಿದು ಬೊಗಸೆಯಿಂದ ನೀರನ್ನು ಹೀರಿದರು. ನೀರು ನಾಲಿಗೆಗೆ ಸೋಕುತ್ತಿದ್ದಂತೆಯೇ ಅವರ ಆಯಸ್ಸು ಮುಗಿದು ಹೋದಂತೆ ಅವರು ದೊಪ್ಪನೆ ನೆಲಕ್ಕುರುಳಿದರು. ದಡದಲ್ಲಿ ನಿಂತಿದ್ದ ಶ್ರೀಕೃಷ್ಣನಿಗೆ ಅದರ ಕಾರಣ ಅರ್ಥ ವಾಯಿತು. ದೇವದೇವನಾದ ಆತ ತನ್ನ ಕಣ್ದಿಟ್ಟಿಯ ಅಮೃತದಿಂದಲೆ ಅವರನ್ನು ಬದುಕಿಸಿದನು. ಎಲ್ಲರೂ ಮೇಲಕ್ಕೆದ್ದು ಒಬ್ಬರ ಮುಖವನ್ನು ಒಬ್ಬರು ನೋಡುತ್ತಾ ಇದು ಹೇಗೆ ನಡೆಯಿತೆಂದು ಆಶ್ಚರ್ಯಪಡುತ್ತಿದ್ದರು. ಕ್ರಮೇಣ ಅವರಿಗೆ ಅರ್ಥವಾಯಿತು, ಅದು ವಿಷದ ಮಡುವೆಂದು; ತಾವು ಸಾಯದೆ ಉಳಿದುದು ಶ್ರೀಕೃಷ್ಣನ ಕೃಪೆಯಿಂದ, ಎಂದು.</p>
  <p>ಶ್ರೀಕೃಷ್ಣನು ಆ ವಿಷದ ಮಡುವನ್ನು ಅಮೃತದ ಸರೋವರವನ್ನಾಗಿ ಮಾಡಬೇಕೆಂದು ನಿಶ್ಚಯಿಸಿದನು. ಮನಸ್ಸಿನಲ್ಲಿ ಹುಟ್ಟಿದ ಭಾವನೆ ತಕ್ಷಣವೇ ಕಾರ್ಯರೂಪವನ್ನೂ ಪಡೆ ಯಿತು. ಆತನು ಸುತ್ತಲೂ ನೋಡಿದನು. ಆ ಮಡುವಿನ ತೀರದಲ್ಲಿ ಒಂದೆ ಒಂದು ಮರ ಮಾತ್ರ ಎತ್ತರವಾಗಿ ಬೆಳೆದು ನಿಂತಿದೆ, ಹಿಂದೆ ಗರುಡ ಅಮೃತವನ್ನು ಕೊಂಡೊಯ್ಯುತ್ತಿ ದ್ದಾಗ ಒಂದು ತೊಟ್ಟು ಆ ಸ್ಥಳದಲ್ಲಿ ಬಿದ್ದಿತಂತೆ! ಆದ್ದರಿಂದಲೇ ಆ ಮರ ಅಲ್ಲಿ ಉಳಿ ಯುವುದಕ್ಕೆ ಸಾಧ್ಯವಾಯಿತು. ಆ ಮರದ ಒಂದು ರೆಂಬೆ ಬಹು ಎತ್ತರದಲ್ಲಿ ಆ ಮಡುವಿನ ಮೇಲೆಯೆ ಹಾದುಬಂದಿತ್ತು. ಶ್ರೀಕೃಷ್ಣನು ತನ್ನ ಚಡ್ಡಿಯನ್ನು ಎಳೆದು ಬಿಗಿಯಾಗಿ ಕಟ್ಟಿ ಕೊಂಡು ಆ ಮರವನ್ನು ಏರಿದವನೆ, ಮಡುವಿನ ಮೇಲಿದ್ದ ಕೊಂಬೆಯಿಂದ ಮುಡುವಿ ನೊಳಕ್ಕೆ ಧುಮ್ಮುಕ್ಕಿದನು. ಒಡನೆಯೇ ಆ ಮಡುವಿನ ನೀರು ಅಲ್ಲೋಲಕಲ್ಲೋಲ ವಾಯಿತು; ನೀರಿನ ತಳದಲ್ಲಿ ತೆಪ್ಪಗೆ ಮಲಗಿದ್ದ ಕಾಳಿಯನಿಗೆ ಯಾರೋ ಬಡಿದೆಬ್ಬಿಸಿದಂ ತಾಯಿತು. ಅದು ರೋಷದಿಂದ ಬುಸುಗುಟ್ಟುತ್ತಾ ಮೇಲೆದ್ದು ಬಂದು, ಶ್ರೀಕೃಷ್ಣನ ಮೈಗೆಲ್ಲಾ ಸುತ್ತಿಕೊಂಡಿತು. ಇದನ್ನು ಕಂಡೊಡನೆಯೇ ಗೋಪಾಲಬಾಲರೆಲ್ಲ ಭಯದುಃಖ ಗಳಿಂದ ‘ಅಯ್ಯೋ’ ಎಂದು ಅಳುತ್ತಾ ನಿಂತುಕೊಂಡರು. ಅದೇ ವೇಳೆಗೆ ಬೃಂದಾವನದ ಗೋಕುಲದಲ್ಲಿ ಭಯಂಕರವಾದ ಉತ್ಪಾತಗಳಾದವು. ಅಂತರಿಕ್ಷದಿಂದ ಬೆಂಕಿಯ ಮಳೆ ಸುರಿಯಿತು, ಭೂಮಿ ನಡುಗಿತು, ಜನರ ಎಡಗಣ್ಣುಗಳು ಹಾರಿದವು. ಇದನ್ನು ಕಂಡು ನಂದನೇ ಮೊದಲಾದವರೆಲ್ಲ ಭಯದಿಂದ ನಡುಗಿಹೋದರು. ಬಲರಾಮನು ಅಂದು ಗೋಪಾಲರೊಡನೆ ಹೋಗದೆ ಗೋಕುಲದಲ್ಲಿಯೇ ಇರುವನೆಂಬುದನ್ನು ಕೇಳಿ, ಅವರ ಭಯ ಮತ್ತಷ್ಟು ಹೆಚ್ಚಿತು. ಅಡವಿಗೆ ಹೋಗಿರುವ ಶ್ರೀಕೃಷ್ಣನಿಗೆ ಯಾವುದೋ ಅಪಾಯ ವಾಗಿರ ಬೇಕೆಂದು ಅವರ ಮನಸ್ಸಿಗೆ ತೋಚಿತು. ಆ ಭಾವನೆ ಬಂದುದೇ ತಡ ಗೋಕುಲ ದವರೆಲ್ಲ–ಹೆಂಗಸರು ಮಕ್ಕಳೂ ಕೂಡ–ಶ್ರೀಕೃಷ್ಣನನ್ನು ಹುಡುಕಿಕೊಂಡು ಹೊರಟರು.</p>
  <p>ಹೀಗೆ ಗೋಕುಲದವರೆಲ್ಲ ಶ್ರೀಕೃಷ್ಣನನ್ನು ಅರಸುತ್ತಾ ಕಾಳಿಂದಿ ಮಡುವಿನ ಬಳಿಗೆ ಬಂದರು. ಅಲ್ಲಿ ನೋಡುತ್ತಾರೆ–ಗೋಪಾಲಬಾಲರೆಲ್ಲ ಗಟ್ಟಿಯಾಗಿ ಅಳುತ್ತಾ ನಿಂತಿ ದ್ದಾರೆ; ಗೋವುಗಳೆಲ್ಲ ಮಡುವಿನ ಕಡೆ ಮುಖ ಮಾಡಿಕೊಂಡು ಕಣ್ಣೀರು ಸುರಿಸುತ್ತಾ ನಿಂತಿವೆ; ಮಡುವಿನೊಳಗೆ ಶ್ರೀಕೃಷ್ಣನು ಕಾಳಿಯನ ಕಟ್ಟಿಗೆ ಸಿಕ್ಕಿ ಕಣ್ಣುಕಣ್ಣು ಬಿಡುತ್ತಾ ನೀರಿನ ಮಧ್ಯೆ ತೇಲುತ್ತಿದ್ದಾನೆ. ಅವರು ತಾನೆ ಏನು ಮಾಡುವುದಕ್ಕೆ ಸಾಧ್ಯ? ಹೆಂಗಸರು ಗಂಡಸರೆಲ್ಲ ಒಟ್ಟಾಗಿ ಗಳಗಳ ಅತ್ತರು. ಶ್ರೀಕೃಷ್ಣನ ಚೆಲುವನ್ನು, ಮಗುಳ್ನಗೆಯನ್ನು, ಮುದ್ದು ಮಾತುಗಳನ್ನು ನೆನೆದು ಹಾಡಿಕೊಂಡು ಗೋಳಾಡಿದರು. ಶ್ರೀಕೃಷ್ಣನಿಲ್ಲದೆ ತಾವು ಜೀವಿಸಲಾರೆವೆಂದುಕೊಂಡು ಅವರೆಲ್ಲ ಸಾಯುವುದಕ್ಕೆ ಸಿದ್ಧರಾದರು. ಕೊನೆಗೆ ಶ್ರೀ ಕೃಷ್ಣನೇ ಅವರ ಗೋಳನ್ನು ನೋಡಲಾರದೆ, ಆ ಹಾವಿನ ಕಟ್ಟಿನಿಂದ ಮೆಲ್ಲನೆ ಬಿಡಿಸಿ ಕೊಂಡನು. ಅದರ ಕಟ್ಟು ಬಿಟ್ಟುದೇ ತಡ, ಶ್ರೀಕೃಷ್ಣನು ಅದನ್ನು ಹಿಡಿದು ಅಪ್ಪಳಿಸ ಬೇಕೆಂದು ಅದರ ಸುತ್ತ ಚಕ್ರದಂತೆ ತಿರುಗತೊಡಗಿದನು. ಕಾಳಿಯನು ಅದಕ್ಕೆ ಅವಕಾಶ ಕೊಡದೆ ವಿಷವುಕ್ಕುವಂತೆ ಬುಸುಗುಟ್ಟುತ್ತಾ ತನ್ನ ಹೆಡೆಗಳಿಂದ ಅವನನ್ನು ಅಪ್ಪಳಿಸಲು ಹೊಂಚುಹಾಕುತ್ತಿತ್ತು. ಈ ಸಂಚನ್ನು ತಿಳಿದ ಕೃಷ್ಣನು ತಟ್ಟನೆ ಅದರ ಹೆಡೆಗಳ ಮೇಲೆ ಹಾರಿ ನಿಂತನು. ಆಗ ಹೆಡೆಗಳಲ್ಲಿದ್ದ ರತ್ನಗಳ ಕಾಂತಿ ಆತನ ಮೃದುಪಾದಗಳ ಮೇಲೆ ಬಿದ್ದು, ಚಿಗುರಿಗೆ ಅರಗಿನ ಬಣ್ಣವನ್ನು ಬಳಿದಂತಾಯಿತು. ಕಲಾಚತುರನಾದ ಶ್ರೀಕೃಷ್ಣನು ಕಾಳಿಯನ ಬಾಲವನ್ನು ಎಡಗೈಲಿ ಹಿಡಿದು, ಅದರ ಹೆಡೆಯ ಮೇಲೆ ಕುಣಿಯಲು ಪ್ರಾರಂಭಿ ಸಿದನು. ಆ ಹಾವು ಮೊದಮೊದಲು ಅವನನ್ನು ಕೆಳಕ್ಕೆ ಕೆಡವಲು ಪ್ರಯತ್ನಿಸಿತಾದರೂ ಅದರ ಆಟ ಸಾಗಲಿಲ್ಲ. ಕ್ರಮಕ್ರಮವಾಗಿ ಅದರ ಶಕ್ತಿ ಕುಂದುತ್ತಾ ಬಂದಿತು. ಅದರ ಹೆಡೆಗಳೆಲ್ಲ ನುಜ್ಜುಗುಜ್ಜಾದವು. ಅದರ ಸಾವಿರ ಬಾಯಿಗಳಿಂದಲೂ ನೆತ್ತರು ಸುರಿಯುವು ದಕ್ಕೆ ಪ್ರಾರಂಭವಾಯಿತು. ಅದರ ಹಮ್ಮು ಅಡಗಿ, ಅದು ಶ್ರೀಕೃಷ್ಣನಿಗೆ ಶರಣಾಯಿತು.</p>
  <p>ಕಾಳಿಯನು ಸೋತು ಸೊಪ್ಪಾಗಿ ನೆಲಕ್ಕುರುಳುತ್ತಲೆ, ಅದರ ಹೆಂಡತಿರೆಲ್ಲ ಶ್ರೀಕೃಷ್ಣನಿಗೆ ಅಡ್ಡ ಬಿದ್ದು, ತಮ್ಮ ಮಾಂಗಲ್ಯಭಾಗ್ಯವನ್ನು ಕರುಣಿಸವಂತೆ ಬೇಡಿಕೊಂಡವು. ‘ಗಂಟು ಹಾಕಿದವನೇ ಅದನ್ನು ಬಿಚ್ಚಬೇಕು. ಅದರಂತೆ ಹಾವುಗಳಿಗೆ ಕ್ರೂರ ಸ್ವಭಾವವನ್ನು ಕೊಟ್ಟ ನೀನೆ ಅದನ್ನು ಬಿಡಿಸಬೇಕು. ನೀನು ಹೇಳಿದಂತೆ ನಾವು ಕೇಳುತ್ತೇವೆ’ ಎಂದು ಕಾಳಿಯನೂ ಶ್ರೀಕೃಷ್ಣ ಪರಮಾತ್ಮನಲ್ಲಿ ಹೇಳಿಕೊಂಡನು. ಇದನ್ನು ಕೇಳಿ ಶ್ರೀಕೃಷ್ಣನಿಗೆ ಕರುಣೆ ಹುಟ್ಟಿತು. ಆತನು ‘ಎಲಾ ಕಾಳಿಯ, ನಾನು ನಿನ್ನನ್ನೇನು ಕೊಲ್ಲುವುದಿಲ್ಲ. ಆದರೆ ನೀನು ಇನ್ನು ಮುಂದೆ ಇಲ್ಲಿ ನಿಲ್ಲಕೂಡದು. ನೀನು ಈ ಕ್ಷಣವೆ ಇಲ್ಲಿಂದ ಸಮುದ್ರಕ್ಕೆ ಹೊರಟು ಹೋಗು. ಈ ವಿಷದ ಮಡು ಇನ್ನು ಮುಂದೆ ಅಮೃತದ ಸರೋವರವಾಗಬೇಕು. ಇದರ ಸುತ್ತ ಗೋಗಳೂ ಮನುಷ್ಯರೂ ನಿರ್ಭಯವಾಗಿ ಸಂಚರಿಸುವಂತಾಗಬೇಕು. ಈ ಮಡುವಿನ ನೀರು ಅವರ ದಾಹವನ್ನು ಅಡಗಿಸುವ ಅಮೃತವಾಗಬೇಕು’ ಎಂದನು. ಆತನ ಅಪ್ಪಣೆ ಯಂತೆ ಕಾಳಿಯನು ಆ ಕ್ಷಣವೆ ಅಲ್ಲಿಂದ ಹೊರಟುಹೋದನು. ಆಗ ಗೋಪಾಲರಿಗೆಲ್ಲ ಆದ ಆನಂದವನ್ನು ಮಾತುಗಳಿಂದ ವರ್ಣಿಸಲು ಸಾಧ್ಯವೆ? ಅಂದಿನಿಂದ ಅದು ಗೋಪಾಲ ಬಾಲಕರ ಆಟದ ತಾಣವಾಯಿತು. </p>
  <div/>
  <div>52. ಭಲೆ ಬಲರಾಮ! ಜಯ್ ಶ್ರೀಕೃಷ್ಣ!</div>
  <p>ವಸಂತಪುತು ಕಳೆದುಹೋಗಿ ಗ್ರೀಷ್ಮಪುತು ಬಂದಿತ್ತು. ಸಾಮಾನ್ಯವಾಗಿ ಗ್ರೀಷ್ಮ ವೆಂದರೆ ಬಿರು ಬೇಸಿಗೆಯ ತಾಪಕ್ಕೆ ಹೆಸರಾದುದು. ಆದರೆ ಶ್ರೀಕೃಷ್ಣಪರಮಾತ್ಮನ ಪ್ರಭಾವ ದಿಂದ ಬೃಂದಾವನದ ಗ್ರೀಷ್ಮವೂ ವಸಂತದಂತೆಯೇ ಮನೋಹರವಾಗಿತ್ತು. ಅಲ್ಲಿನ ಗಿಡ ಮರ ಬಳ್ಳಿಗಳು ಹಚ್ಚಹಸುರಾಗಿ ಹೂ, ಹಣ್ಣುಗಳಿಂದ ಸಮೃದ್ಧವಾಗಿದ್ದವು; ಸುತ್ತಲಿನ ಕೆರೆ ತೊರೆಗಳು ನೀರಿನಿಂದ ತುಂಬಿ ಕೊಳ್ಳುತ್ತಿದ್ದವು; ನೆಲದ ತಂಪಾಗಲಿ, ಗಿಡಗಳ ಸೊಂಪಾ ಗಲಿ, ಅಚ್ಚಳಿಯದಂತೆ ಇದ್ದವು; ಅಲ್ಲಿನ ಗಾಳಿ ಕೂಡ ತಂಪಾಗಿ ಹೂವಿನ ಸುವಾಸನೆಯನ್ನು ಹೊತ್ತು, ಮಂದವಾಗಿ ಬೀಸುತ್ತಿತ್ತು; ಹಕ್ಕಿಗಳು ಇಂಪಾಗಿ ಗಾನ ಮಾಡುತ್ತಿದ್ದವು; ನೆಲವೆಲ್ಲ ಹಸಿರು ಗರಿಕೆಯಿಂದ ತುಂಬಿ ನೋಡುವವರ ಕಣ್ಣಿಗೆ ತಂಪನ್ನೂ, ಅದನ್ನು ತಿನ್ನುವ ಗೋಗಳ ಹೊಟ್ಟೆಗೆ ಸೊಂಪನ್ನೂ ನೀಡುತ್ತಿತ್ತು. ಇಂತಹ ಸುಂದರ ದಿನವೊಂದರ ಬೆಳಗ್ಗೆ ಶ್ರೀಕೃಷ್ಣ ಬಲರಾಮರು ಗೋಪಾಲಬಾಲಕರೊಡನೆ ತುರುಗಳನ್ನು ಮೇಯಿಸಲು ಅಡವಿಗೆ ಹೊರಟರು. ವನದ ಸೊಬಗನ್ನು ಸವಿಯುತ್ತ ಅವರು ಹಕ್ಕಿಗಳಂತೆ ಹಾಡುವರು; ಮೃಗ ಗಳಂತೆ ಆರ್ಭಟಿಸುವರು. ಒಮ್ಮೆ ಕಣ್ಣುಮುಚ್ಚಾಲೆ, ಮತ್ತೊಮ್ಮೆ ಮುಟ್ಟಿಸಾಟ, ಇನ್ನೊಮ್ಮೆ ಕುಸ್ತಿ, ಮಗದೊಮ್ಮೆ ಜೋಕಾಲಿ, ರಾಜ ಮಂತ್ರಿಗಳ ಆಟ–ಹೀಗೆ ಬಗೆ ಬಗೆಯ ಆಟಗಳಿಂದ ಅವರ ಗಂಟೆಗಳು ಗಳಿಗೆಗಳಂತೆ ಹಾರಿಹೋಗುವುವು. ಹೀಗೆ ಅವರೆಲ್ಲರೂ ಆಟದಲ್ಲಿ ಮೈಮರೆತಿರುವ ಸಮಯವನ್ನು ನೋಡಿಕೊಂಡು ಪ್ರಲಂಬನೆಂಬ ರಕ್ಕಸನು ಗೊಲ್ಲರ ಹುಡುಗನಂತೆ ವೇಷಹಾಕಿಕೊಂಡು, ಅವರ ಮಧ್ಯದಲ್ಲಿ ಸೇರಿ ಕೊಂಡನು. ಹಾವಿಗೆ ನವಿಲಿನಲ್ಲಿರುವಂತೆ ಅವನಿಗೆ ಶ್ರೀಕೃಷ್ಣನಲ್ಲಿ ಸಹಜದ್ವೇಷ. ಶ್ರೀಕೃಷ್ಣ ನನ್ನು ಉಪಾಯದಿಂದ ಕೊಲ್ಲಬೇಕೆಂದೆ ಅಲ್ಲಿಗೆ ಬಂದಿದ್ದುದು. ಶ್ರೀಕೃಷ್ಣನು ಅದನ್ನು ಬಲ್ಲ. ಅವನ ಮಂತ್ರವನ್ನು ಅವನ ಮೇಲೆ ತಿರುಗಿಸಿ, ಅವನನ್ನು ಕೊಲ್ಲಬೇಕೆಂಬುದೇ ಆತನ ಯೋಚನೆ. ಆದ್ದರಿಂದಲೆ ಆತ ಸಂತೋಷವಾಗಿ ಆ ಹೊಸಬನನ್ನು ತಮ್ಮ ಆಟಕ್ಕೆ ಸೇರಿಸಿಕೊಂಡ.</p>
  <p> ಹುಡುಗರೆಲ್ಲ ಸೇರಿಕೊಂಡು ಕುದುರೆಚೆಂಡಿನ ಆಟವಾಡಬೇಕೆಂದು ನಿಶ್ಚಯಿಸಿದರು. ಇದಕ್ಕಾಗಿ ಅವರೆಲ್ಲ ಎರಡು ಗುಂಪುಗಳಾಗಿ ವಿಭಾಗವಾದರು. ಶ್ರೀಕೃಷ್ಣ ಬಲರಾಮರು ಒಂದೊಂದು ಗುಂಪಿನ ನಾಯಕರಾದರು. ಆ ಆಟದಲ್ಲಿ ಸೋತವರು ಗೆದ್ದವರನ್ನು ಹೊತ್ತುಕೊಂಡು ಕುದುರೆಯಂತೆ ಓಡಬೇಕು. ಇದಕ್ಕೆ ಒಪ್ಪಿಕೊಂಡು ಹುಡುಗರೆಲ್ಲ ಒಂದು ಆಲದ ಮರದ ಕೆಳಗೆ ಲಗ್ಗೆ ಹೂಡಿದರು. ಕೆಲಹೊತ್ತು ಆಡುವಷ್ಟರಲ್ಲಿ ಶ್ರೀಕೃಷ್ಣನ ಗುಂಪಿಗೆ ಸೋಲಾಯಿತು. ಅವನ ಕಡೆ ಸೇರಿಕೊಂಡಿದ್ದ ಪ್ರಲಂಬನು ಎದುರು ಗುಂಪಿನ ಬಲರಾಮನನ್ನು ಹೊತ್ತುಕೊಂಡು ಓಡಬೇಕಾಯಿತು. ಅವನು ಬಂದಿದ್ದುದು ಕೃಷ್ಣನನ್ನು ಕೊಲ್ಲಲೆಂದು. ಆದರೆ ಕೃಷ್ಣನು ತೃಣಾವರ್ತನನ್ನು ಕೊಂದ ಕಥೆ ಅವನಿಗೆ ಗೊತ್ತಿತ್ತು. ಆದ್ದರಿಂದ ಅವನನ್ನು ಕಂಡರೆ ಸ್ವಲ್ಪ ಅಳುಕು. ಈಗ ಸಮಯ ಸಿಕ್ಕಿರುವಾಗ ಬಲರಾಮ ನನ್ನಾದರೂ ಕೊಲ್ಲಬೇಕೆಂದು ಅವನು ನಿಶ್ಚಯಿಸಿದ. ಅವನು ಬಲರಾಮನನ್ನು ಹೊತ್ತವನೆ ಕುದುರೆಯಂತೆ ಓಡತೊಡಗಿದ. ಎಲ್ಲರೂ ಚಪ್ಪಾಳೆ ತಟ್ಟಿ ಆನಂದಿಸಿದರು. ಆದರೆ ಅವನು ಗೊತ್ತಾದ ನೆಲೆಯಲ್ಲಿ ನಿಲ್ಲದೆ ಇನ್ನೂ ಮುಂದಕ್ಕೆ ಓಡಿದ. ಅವನು ಓಡಿದ, ಓಡಿದ, ಗೋಪಾಲಕರ ಕಣ್ಣಿಗೆ ಕಾಣದಷ್ಟು ದೂರ ಓಡಿದ. ಮೊದಲು ವಿನೋದವಾಗಿದ್ದುದು ಈಗ ಭಯಕ್ಕೆ ಕಾರಣವಾಯಿತು. ಇತ್ತ ಅವರೆಲ್ಲ ಬಲರಾಮನಿಗಾಗಿ ಮಿಡುಕುತ್ತಿದ್ದರೆ, ಅತ್ತ ಪ್ರಲಂಬ, ಬಲರಾಮನ ಭಾರ ಹೆಜ್ಜೆಹೆಜ್ಜೆಗೂ ಹೆಚ್ಚುತ್ತಾ ಹೋದುದರಿಂದ, ತನ್ನ ಸಹಜ ರೂಪವನ್ನು ಧರಿಸಿ ಆಕಾಶಕ್ಕೆ ಹಾರಿದ. ಅಬ್ಬ ಅವನ ಆಕೃತಿಯೆ! ಬೆಟ್ಟದಂತೆ ದೊಡ್ಡ ದೇಹ, ಗಿರಿಗಿರಿ ತಿರುಗುತ್ತಿರುವ ಚಕ್ರದಂತಹ ಕಣ್ಣುಗಳು, ನೇಗಿಲಿನಂತೆ ಹೊರ ಹೊರಟ ಕೋರೆ ದಾಡೆಗಳು, ಬೆಂಕಿಯ ನಾಲಗೆಯಂತಿರುವ ಕೆಂಗೂದಲು, ಕಪ್ಪಾದ ಮೋಡವೊಂದು ಮಿಂಚಿನೊಡನೆ ತೇಲಿಹೋಗುತ್ತಿರುವಾಗ, ಅದರ ಮೇಲೆ ಚಂದ್ರಬಿಂಬ ಮೂಡಿದಂತಾ ಗಿತ್ತು. ಆ ರಕ್ಕಸನ ಆಕಾರವನ್ನು ನೋಡಿ ಬಲರಾಮನಿಗೂ ಮೊದಲು ದಿಗಿಲಾಯಿತು. ಆದರೆ ಆತನು ತನ್ನ ಭಯವನ್ನು ಬದಿಗೊತ್ತಿ, ಕೋಪವನ್ನು ಕೈಗೊಂಡು, ತನ್ನ ಶಕ್ತಿ ಯನ್ನೆಲ್ಲ ಒಟ್ಟುಗೂಡಿಸಿಕೊಂಡು ಆ ರಕ್ಕಸನ ತಲೆಯ ಮೇಲೆ ಗುದ್ದಿದನು. ಆ ಒಂದು ಹೊಡೆತಕ್ಕೆ ಅವನ ತಲೆ ಎರಡು ಹೋಳಾಯಿತು. ಅವನು ‘ಹೋ’ ಎಂದು ಚೀರಿ ನೆಲಕ್ಕೆ ಬಿದ್ದನು. ಆ ಸದ್ದನ್ನು ಕೇಳಿ ಅವನ ಗೆಳೆಯರೆಲ್ಲ ಅಲ್ಲಿಗೆ ಓಡಿಬಂದರು. ಸತ್ತ ರಕ್ಕಸನನ್ನೂ ಸುಕ್ಷೇಮನಾಗಿದ್ದ ಬಲರಾಮನನ್ನೂ ಕಂಡು ಅವರು ‘ಜೈ ಬಲರಾಂ, ಭಲೆ ಬಲರಾಂ’ ಎಂದು ಹೇಳಿ, ಆನಂದದಿಂದ ಅವನನ್ನು ಆಲಂಗಿಸಿದರು.</p>
  <p>ಗೋಪಾಲಬಾಲಕರೆಲ್ಲ ಆಟದಲ್ಲಿ ಮಗ್ನರಾಗಿರುವಾಗ ದನಗಳೆಲ್ಲ ಹೊಸ ಹುಲ್ಲನ್ನು ಅರಸುತ್ತಾ, ಅಡವಿಯಲ್ಲಿ ಬಹುದೂರ ಹೊರಟುಹೋದವು. ಗೋಪಾಲ ಬಾಲಕರು ಗಾಬರಿಯಾಗಿ, ಅವುಗಳ ಗೊರಸಿನ ಗುರುತನ್ನು ನೋಡಿಕೊಂಡು ಹಿಂಬಾಲಿಸಿ ಹೊರಟರು; ಆದರೆ ಎಷ್ಟು ಹುಡುಕಿದರೂ ದನಗಳು ಕಾಣಿಸಲಿಲ್ಲ. ಅವರು ಭಯದಿಂದ ಕಂಗೆಟ್ಟರು. ಆಗ ಶ್ರೀಕೃಷ್ಣನು ಅವರಿಗೆಲ್ಲ ಧೈರ್ಯ ಹೇಳಿ, ಒಂದು ಎತ್ತರವಾದ ಮರವನ್ನು ಏರಿದವನೆ ಆ ಹಸುಗಳನ್ನು ಹೆಸರು ಹಿಡಿದು ಕೂಗಿದನು. ಅವುಗಳಿಂದ ‘ಅಂಬಾ’ ಎಂಬ ಪ್ರತಿ ಧ್ವನಿಯೂ ಬಂದಿತು. ಆದರೆ ಅಷ್ಟರಲ್ಲಿ ಭಯಂಕರವಾದ ಒಂದು ಕಾಡುಕಿಚ್ಚು ಸುತ್ತಲೂ ಹೊತ್ತಿ, ಗಾಳಿಯಿಂದ ಹಬ್ಬಿ ಬರುತ್ತಿರುವುದು ಕಾಣಿಸಿತು. ಅದನ್ನು ಕಾಣುತ್ತಲೆ ಗೋಪಾಲರೆಲ್ಲ, ‘ಶ್ರೀಕೃಷ್ಣ, ಕಾಪಾಡು ಕಾಪಾಡು’ ಎಂದು ಕೂಗಿಕೊಂಡರು. ಶ್ರೀಕೃಷ್ಣನು ‘ಭಯಪಡಬೇಡಿ’ ಎಂದು ಹೇಳಿ, ಮರದಿಂದ ಕೆಳಗಿಳಿದು ಬಂದವನೆ ‘ನೀವೆಲ್ಲ ಕ್ಷಣಕಾಲ ಕಣ್ಣು ಮುಚ್ಚಿಕೊಳ್ಳಿರಿ’ ಎಂದನು. ಅವರು ಆತನ ಅಪ್ಪಣೆಯಂತೆ ಕಣ್ಣು ಮುಚ್ಚಿ ಕೊಂಡರು. ಒಡನೆಯೆ ಶ್ರೀಕೃಷ್ಣನು ಆ ಕಾಡುಕಿಚ್ಚನ್ನು ತನ್ನ ಅಂಗೈಗೆ ಸೆಳೆದು ಅದನ್ನು ನೀರಿನಂತೆ ಕುಡಿದುಬಿಟ್ಟನು. ಗೋಪಾಲಬಾಲರು ಕಣ್ಣು ತೆರೆದು ನೋಡುತ್ತಾರೆ, ಕಾಡು ಕಿಚ್ಚೂ ಇಲ್ಲ, ಯಾವುದೂ ಇಲ್ಲ. ಅವರ ಗೋವುಗಳೆಲ್ಲ ಸುತ್ತಲೂ ಬಂದು ನಿಂತಿವೆ. ಅದನ್ನು ಕಂಡ ಗೋಪಾಲಬಾಲರು ‘ಜಯ್ ಶ್ರೀಕೃಷ್ಣ!’ ಎಂದು ಜಯಕಾರ ಮಾಡಿದರು. ಅನಂತರ ಶ್ರೀಕೃಷ್ಣನು ಕೊಳಲನ್ನು ಬಾರಿಸುತ್ತಾ ಎಲ್ಲರೊಡನೆ ಗೋವುಗಳನ್ನು ಕರೆದು ಕೊಂಡು ಗೋಕುಲಕ್ಕೆ ಹಿಂದಿರುಗಿದನು. ಅಡವಿಯಲ್ಲಿ ನಡೆದುದನ್ನೆಲ್ಲ ಕೇಳಿದ ಗೋಕುಲ ದವರು ರಾಮಕೃಷ್ಣರನ್ನು ಪರಮಪುರುಷರೆಂದು ಭಾವಿಸಿದರು.</p>
  <div>53. ಶ್ರೀಕೃಷ್ಣನ ಕೊಳಲಗಾನ</div>
  <p>ಅದೊಂದು ಶರದೃತುವಿನ ಸುಂದರವಾದ ಮುಂಜಾನೆ. ಬಲರಾಮಕೃಷ್ಣರು ಗೊಲ್ಲರ ಹುಡುಗರೊಡನೆ ತುರುಮಂದೆಯನ್ನು ಹೊಡೆದುಕೊಂಡು ಕಾನನದತ್ತ ಹೊರಟರು. ಶುಭ್ರವಾದ ಆಕಾಶ, ಕಮಲಪುಷ್ಪಗಳ ಸುವಾಸನೆಯನ್ನು ಹೊತ್ತು ಮಂದಮಂದವಾಗಿ ಬೀಸುವ ತಂಗಾಳಿ, ನೂರಾರು ಬಗೆಯ ಹಕ್ಕಿಗಳು ತಮ್ಮ ಕಲರವದಿಂದ ಪ್ರಕೃತಿದೇವಿಗೆ ಉದಯರಾಗವನ್ನು ಹಾಡುತ್ತಿವೆ, ಅರಳಿದ ಹೂವನ್ನು ಮುಡಿದ ಗಿಡಬಳ್ಳಿಗಳು ತಲೆದೂಗು ತ್ತಿವೆ. ವನಲಕ್ಷ್ಮಿಯ ಈ ಸೊಬಗನ್ನು ಕಂಡು ಶ್ರೀಕೃಷ್ಣನ ಮನಸ್ಸು ಅನಿರ್ವಚನೀಯವಾದ ಆನಂದದಿಂದ ತುಂಬಿತು. ಆತನು ಸೊಂಟದಲ್ಲಿ ಸಿಕ್ಕಿಸಿಕೊಂಡಿದ್ದ ಕೊಳಲನ್ನು ಎತ್ತಿ ತುಟಿಗೊಯ್ದನು. ಒಡನೆಯೆ ಆತನ ಆನಂದ ಕೊಳಲಗಾನದ ತುಂಬುಹೊಳೆಯಾಗಿ ಹರಿ ಯಿತು. ಆ ಹೊಳೆ ಹತ್ತಿರದಲ್ಲಿಯೆ ಇದ್ದ ಗೋಕುಲಕ್ಕೆ ನುಗ್ಗಿ ಮನೆಮನೆಯನ್ನೂ ಪ್ರವೇಶಿ ಸಿತು. ಮುಸುಕಿದ ನಿದ್ದೆಯ ಮಬ್ಬಿನಲ್ಲಿದ್ದ ಗೋಪಬಾಲೆಯರು ಗಾನದ ತಂಪು ಹೃದಯ ವನ್ನು ತಾಕುತ್ತಲೆ, ಕೊಡವಿಕೊಂಡು ಮೇಲೆದ್ದರು. ಪುಂಗಿಯನ್ನು ಕೇಳಿ ತಲೆದೂಗುವ ಎಳೆನಾಗರದಂತೆ ಅವರ ತಲೆಗಳು ತೂಗಿದವು. ಅವರ ಕಣ್ಣೆದುರಿಗೆ ಕೊಳಲನ್ನು ಹಿಡಿದ ಶ್ರೀಕೃಷ್ಣನ ಮೋಹಕಮೂರ್ತಿ ನಲಿದು ನರ್ತಿಸಿದಂತಾಯಿತು. ಉಟ್ಟ ಪಟ್ಟೆಯ ಮಡಿ, ಕೊರಳ ಹಾರ, ಕಿವಿಯ ಕರ್ಣಿಕಾಪುಷ್ಪ, ತಲೆಯಮೇಲಿನ ನವಿಲುಗರಿ–ಎಲ್ಲವೂ ಅವನ ನೆನಪನ್ನು ಮೆಲುಕುಹಾಕುತ್ತಾ ಅವರ ಮುಂದೆ ಬಂದು ನಿಂತವು. ಅವರ ಕಾಲುಗಳು ಯಾವ ಪ್ರಯತ್ನವೂ ಇಲ್ಲದೆ, ತಾವಾಗಿಯೆ ಅವರನ್ನು ಮನೆಯಿಂದ ಹೊರಕ್ಕೆ ಎಳೆತಂದವು. ಅವರು ಗಾನ ಬಂದ ದಿಕ್ಕಿನತ್ತ ತಿರುಗಿನಿಂತು, ಕಣ್ಣಿನಲ್ಲಿದ್ದ ಕೃಷ್ಣನನ್ನು ಹೃದಯದಲ್ಲಿ ಹೊಗಿಸಿ, ಅವನ ಆಲಿಂಗನದ ಪರಮಸುಖದಿಂದ ಪುಳುಕಿತರಾದರು. ಅವರ ಕಿವಿಯ ಪುಣ್ಯದಿಂದ ಕಣ್ಣು ಧನ್ಯವಾಯಿತು; ಹೃದಯ ಸಂತಸಗೊಂಡಿತು.</p>
  <p>ಮನೆಯಿಂದ ಹೊರಗೆ ಬಂದ ಗೋಪಬಾಲೆಯರು ಪರಸ್ಪರ ಲಲ್ಲೆವಾತುಗಳಿಂದ ತಮ್ಮ ಹೃದಯವನ್ನು ಹೊರದೋರಿದರು. ಅವರಲ್ಲಿ ಒಬ್ಬಳು ‘ಅಕ್ಕ, ಅವನ ಕೈಯ ಕೊಳಲು ಏನು ಪುಣ್ಯಮಾಡಿತ್ತೊ! ಅವನ ತುಟಿಯ ಅಮೃತವೆಲ್ಲ ಅದರ ಪಾಲೆ’ ಎಂದಳು. ಮತ್ತೊಬ್ಬಳು ‘ಎಲೆ ಗೆಳತಿ, ಆ ಕೃಷ್ಣನ ಗಾನವನ್ನು ಕೇಳಿ ನವಿಲುಗಳೆಲ್ಲ ಕುಣಿಯುತ್ತವಂತೆ! ಆಗ ಕಾಡಿನ ಇತರ ಮೃಗಗಳೆಲ್ಲ ಹತ್ತಿರದ ಬೆಟ್ಟವನ್ನೇರಿ, ಅದನ್ನೆ ನೋಡುತ್ತಾ ನಿಲ್ಲುತ್ತವಂತೆ ! ಆಗ ದೇವತೆಗಳು ಕೂಡ ಆಕಾಶದಲ್ಲಿ ನಿಂತು ಆ ಸಂಗೀತ ನರ್ತನಗಳನ್ನು ನೋಡುತ್ತಾರಂತೆ!’ ಎಂದಳು. ಇನ್ನೊಬ್ಬಳು ‘ಅಯ್ಯೊ, ಅವನ ಸಂಗೀತವನ್ನು ಕೇಳಿ ಹೆಣ್ಣು ಜಿಂಕೆಗಳೆಲ್ಲ ಪ್ರೇಮದಿಂದ ಅವನನ್ನು ನೋಡುತ್ತಾ ನಿಲ್ಲುತ್ತವಂತೆ! ಗಂಡು ಜಿಂಕೆಗಳೂ ಆಗ ಪಕ್ಕದಲ್ಲಿಯೇ ಸುಮ್ಮನೆ ನಿಂತಿರುತ್ತವಂತೆ! ಹೆಂಗಸೊಬ್ಬಳು ಹಾಗೆ ನಿಂತಿದ್ದರೆ ಅವಳ ಗಂಡ ಸುಮ್ಮನೆ ಇರುತ್ತಿದ್ದನೆ?’ ಎಂದಳು. ಮಗದೊಬ್ಬಳು ‘ಅಮ್ಮ, ಏನು ಹೇಳಲೆ ತಾಯಿ, ಆ ಶ್ರೀಕೃಷ್ಣ ಕೊಳಲು ಬಾರಿಸುತ್ತಾ ನಿಂತನೆಂದರೆ ಆಕಳುಗಳೆಲ್ಲ ಹುಲ್ಲು ಮೇಯು ವುದನ್ನು ಮರೆತು, ತೆರೆದ ಕಿವಿಗಳಿಂದ ಸಂಗೀತವನ್ನು ಆಲಿಸುತ್ತಾ ನಿಲ್ಲುತ್ತವೆ! ಅವುಗಳ ಕರುಗಳೂ ಅಷ್ಟೆ. ಮೊಲೆಕುಡಿಯುವುದನ್ನೂ ಬಿಟ್ಟು, ಬಾಯಿಂದ ಹಾಲು ಚೆಲ್ಲುತ್ತಿದ್ದರೂ ತಿಳಿಯದೆ, ಕಿವಿ ಮೂತಿಗಳನ್ನು ಕೃಷ್ಣನತ್ತ ತಿರುಗಿಸಿಕೊಂಡು ನಿಲ್ಲುತ್ತವೆ! ಅಲ್ಲಿನ ಹಕ್ಕಿ ಗಳೂ ಅಷ್ಟೆ, ಕೊಳಲದನಿ ಕಿವಿಗೆ ಬೀಳುತ್ತಲೆ ಮೈಮರೆತು ಮರಗಳಲ್ಲಿ ಕುಳಿತುಕೊಳ್ಳು ತ್ತವೆ. ಅವೆಲ್ಲ ಏನು ಪುಣ್ಯ ಮಾಡಿದ್ದವೊ! ಪೂರ್ವಜನ್ಮದಲ್ಲಿ ಅವೆಲ್ಲ ಪುಷಿಗಳಾಗಿದ್ದವೊ ಏನೊ! ಅವುಗಳಂತೆ ಹಗಲೆಲ್ಲ ಅದನ್ನು ಸವಿಯುವ ಪುಣ್ಯ ನಮಗಿಲ್ಲವಲ್ಲ!’ ಎಂದು ಹೇಳಿ, ನಿಟ್ಟುಸಿರುಬಿಟ್ಟಳು. ಆಗ ಇನ್ನೊಬ್ಬಳು ‘ಅಯ್ಯೊ ಅದೆಲ್ಲ ಏನು ಮಹಾ! ನಾನು ಕಣ್ಣಾರ ನೋಡಿದ್ದೀನಿ. ಶ್ರೀಕೃಷ್ಣ ಕೊಳಲು ಬಾರಿಸಿದನೆಂದರೆ ಯಮುನೆ ತನ್ನ ವೇಗವನ್ನು ತಗ್ಗಿಸಿ, ನಿಧಾನವಾಗಿ ಹರಿಯುತ್ತಾಳೆ. ಮರಗಿಡಗಳೆಲ್ಲ ಆನಂದದಿಂದ ರೋಮಾಂಚನ ಗೊಳ್ಳುತ್ತವೆ. ಆ ಕಾಡು, ಆ ಮೃಗ, ಆ ತೊರೆ, ಆ ತುರುಗಳು, ಆ ಗೊಲ್ಲರು ಏನು ಪುಣ್ಯ ಮಾಡಿದ್ದಾರೊ! ಸದಾ ಅವರಿಗೆ ಶ್ರೀಕೃಷ್ಣನ ಸಹವಾಸ’ ಎಂದು ಹೇಳಿ ಬಳಬಳ ಕಣ್ಣೀರನ್ನೆ ಸುರಿಸಿದಳು.</p>
  <p>ಶ್ರೀಕೃಷ್ಣನ ಕೊಳಲದನಿಗೆ ಮನಸೋತು ಮರುಳಾದ ಆ ಗೊಲ್ಲ ಹುಡುಗಿಯರು ಇನ್ನೂ ಎಳೆಯ ಬಾಲಕನಾಗಿರುವ ಆ ಕೃಷ್ಣನನ್ನು ಮನಸಾ ವರಿಸಿ, ಆತನೇ ತಮಗೆ ಗಂಡನಾಗ ಬೇಕೆಂದು ಬಯಸಿದರು. ಅದಕ್ಕಾಗಿ ಅವರೆಲ್ಲರೂ ಸೇರಿಕೊಂಡು, ಒಂದು ತಿಂಗಳ ಕಾಲ ಕಾತ್ಯಾಯಿನೀ ವ್ರತವನ್ನು ಆಚರಿಸಿದರು. ಬೆಳಗ್ಗೆ ಎದ್ದವರೆ ಯಮುನಾ ನದಿಗೆ ಹೋಗಿ ಸ್ನಾನಮಾಡಿ ಬಂದು, ನದಿಯ ದಡದಲ್ಲಿದ್ದ ಮರಳಿನಲ್ಲಿ ಗೌರಿದೇವಿಯ ವಿಗ್ರಹವನ್ನು ಮಾಡಿ ಅದಕ್ಕೆ ಭಕ್ತಿಯಿಂದ ಪೂಜೆಮಾಡಿದಮೇಲೆ ‘ತಾಯಿ, ಶ್ರೀಕೃಷ್ಣನು ನಮಗೆ ಗಂಡ ನಾಗುವಂತೆ ಅನುಗ್ರಹಿಸು’ ಎಂದು ಅಡ್ಡಬಿದ್ದು ಬೇಡಿಕೊಳ್ಳುತ್ತಿದ್ದರು. ಆ ವ್ರತದ ಕಡೆಯ ದಿವಸ ಅವರೆಲ್ಲ ಎಂದಿನಂತೆ ನದಿಗೆ ಹೋಗಿ, ತಮ್ಮ ಸೀರೆಗಳನ್ನೆಲ್ಲ ನದಿಯ ದಡದ ಲ್ಲಿಟ್ಟು, ಸ್ನಾನಕ್ಕಿಳಿದರು. ಆ ವೇಳೆಗೆ ಸರಿಯಾಗಿ ಶ್ರೀಕೃಷ್ಣನು ತನ್ನ ಗೆಳೆಯರೊಡನೆ ಅಲ್ಲಿಗೆ ಹೋದನು. ಆತನು ಆ ಹುಡುಗಿಯರೊಬ್ಬರಿಗೂ ಗೊತ್ತಾಗದಂತೆ ಅವರ ಸೀರೆಗಳನ್ನೆಲ್ಲ ಎತ್ತಿ ಕೊಂಡು, ಸಮೀಪದಲ್ಲಿದ್ದ ದೊಡ್ಡ ಮರವೊಂದನ್ನೇರಿ ಕುಳಿತನು. ಒಡನೆಯೆ ಅವನ ಗೆಳೆಯರೆಲ್ಲ ಚಪ್ಪಾಳೆ ತಟ್ಟಿಕೊಂಡು ಗಟ್ಟಿಯಾಗಿ ನಕ್ಕರು. ಶ್ರೀಕೃಷ್ಣನು ಅವರೊಡನೆ ಕೇಕೆ ಹಾಕಿಕೊಂಡು ನಕ್ಕನು. ಇದು ಹುಡುಗಿಯರಿಗೆ ಕೇಳಿಸುತ್ತಲೆ ಅವರು ನಿಟ್ಟುಬಿದ್ದು ಸುತ್ತಲೂ ನೋಡಿದರು. ಅವರ ಸೀರೆಗಳೆಲ್ಲ ಮರದಮೇಲೆ ನೇತಾಡುತ್ತಿವೆ! ಅವುಗಳ ಮಧ್ಯದಲ್ಲಿ ಶ್ರೀಕೃಷ್ಣ ನಗುತ್ತಾ ಕುಳಿತಿದ್ದಾನೆ. ನದಿಯ ದಡದಲ್ಲಿ ನಾಲ್ಕಾರು ಜನ ಅವನ ಗೆಳೆಯರು ನಿಂತು ನಗುತ್ತಿದ್ದಾರೆ. ಅದನ್ನು ಕಂಡು ಆ ಹುಡುಗಿಯರಿಗೆಲ್ಲ ತುಂಬ ನಾಚಿಕೆ ಯಾಯಿತು. ಅವರು ಬಗ್ಗಿಸಿದ ತಲೆಯನ್ನು ಮೇಲಕ್ಕೆತ್ತದೆ ನೀರಿನಲ್ಲಿ ಕುಳಿತರು.</p>
  <p>ಹೆಣ್ಣುಮಕ್ಕಳ ನಾಚಿಕೆಯನ್ನು ಕಂಡು, ಶ್ರೀಕೃಷ್ಣ ಅವರೊಡನೆ ಸರಸವನ್ನಾಡುತ್ತಾ ‘ಎಲೆ, ಹುಡುಗಿಯರೆ, ಇಲ್ಲಿ ನೋಡಿ, ನಿಮ್ಮ ಸೀರೆಗಳೆಲ್ಲ ನಮ್ಮ ಬಳಿ ಇವೆ. ನೀವು ಇಲ್ಲಿಗೆ ಬಂದು ನಿಮ್ಮ ಸೀರೆ ಯಾವುದೆಂದು ತೋರಿಸಿದರೆ ಅದನ್ನು ನಿಮಗೆ ಕೊಡುತ್ತೇನೆ. ನನ್ನ ಮಾತನ್ನು ಹುಡುಗಾಟವೆಂದು ತಿಳಿಯಬೇಡಿ, ನನ್ನ ಮಾತನ್ನು ನಂಬಿ. ನೀವು ಒಬ್ಬೊಬ್ಬ ರಾಗಿಯಾದರೂ ಬನ್ನಿ, ಒಟ್ಟಾಗಿಯಾದರೂ ಬನ್ನಿ, ನಿಮ್ಮ ನಿಮ್ಮ ಸೀರೆಗಳನ್ನು ನೀವು ತೆಗೆದುಕೊಳ್ಳಿ’ ಎಂದನು. ಆದರೆ ಆ ಹೆಣ್ಣುಮಕ್ಕಳು ಬೆತ್ತಲೆಯಾಗಿ ಅವನ ಬಳಿಗೆ ಹೇಗೆ ಹೋದಾರು, ಪಾಪ? ಒಂದು ಕಡೆ ನಾಚಿಕೆ, ಭಯ; ಮತ್ತೊಂದು ಕಡೆ ಅವನ ಮೇಲೆ ಪಂಚ ಪ್ರಾಣ. ಅವರು ಒಬ್ಬರ ಮುಖವನ್ನು ಒಬ್ಬರು ನೋಡುತ್ತಾ ನಿಂತಿದ್ದರು. ಆದರೆ ಬೆಳಗಿನ ಚಳಿಯಲ್ಲಿ ಅವರು ನೀರಿನಲ್ಲಿ ಎಷ್ಟುಹೊತ್ತು ನಿಲ್ಲಲು ಸಾಧ್ಯ? ಅವರಲ್ಲೊಬ್ಬಳು ಮೆಲ್ಲನೆ ತನ್ನ ತಲೆಯನ್ನೆತ್ತಿ ಶ್ರೀಕೃಷ್ಣನೊಡನೆ ‘ಅಯ್ಯೋ, ಇದೆಂತಹ ಅನ್ಯಾಯದ ಕೆಲಸ. ನೀನು ನಂದರಾಜನ ಮುದ್ದುಮಗ. ಆದ್ದರಿಂದಲೆ ನೀನು ಸ್ವಲ್ಪವೂ ಭಯವಿಲ್ಲದೆ ಹೀಗೆ ಮಾಡು ತ್ತಿದ್ದಿ. ನಾವು ಚಳಿಯಲ್ಲಿ ನಡುಗುತ್ತ ಎಷ್ಟುಹೊತ್ತು ಹೀಗೆ ನಿಂತಿರಬೇಕು? ಇದು ತರವಲ್ಲ, ನಮ್ಮ ಸೀರೆಗಳನ್ನು ಕೊಟ್ಟುಬಿಡು’ ಎಂದಳು. ಒಬ್ಬಳು ಮಾತಾಡುತ್ತಲೆ ಉಳಿದವರಿಗೂ ಧೈರ್ಯಬಂತು. ಅವರಲ್ಲೊಬ್ಬಳು ನಗೆಚೆಲ್ಲಹೊರಟ ತುಟಿಯನ್ನು ಕಚ್ಚಿ ‘ಕೃಷ್ಣ, ನಮ್ಮ ಬಟ್ಟೆಗಳನ್ನು ಕೊಡುತ್ತೀಯೋ, ನಂದರಾಜನಿಗೆ ಹೇಳಬೇಕೊ?’ ಎಂದಳು. ಅವಳ ಮಾತಿಗೆ ಪಕಪಕ ನಗುತ್ತಾ ಶ್ರೀಕೃಷ್ಣನು ‘ಎಲೆ ಹುಡುಗಿ ನನ್ನನ್ನು ಹೆದರಿಸುತ್ತೀಯಾ? ನೀರಿನಿಂದ ಹೊರಬರಲು ನಾಚಿ ಸಾಯುತ್ತಿರುವ ನೀವು ಬರಿಮೈಲಿ ನಂದರಾಜನ ಬಳಿಗೆ ಹೋಗು ತ್ತೀರಾ?’ ಎಂದ. ಆಗ ಮತ್ತೊಬ್ಬಳು ಆತನಿಗೆ ಶರಣಾದವಳಂತೆ ‘ಶ್ರೀಕೃಷ್ಣ, ನೀನು ರಾಜ ಕುಮಾರ, ನಾವು ನಿನ್ನ ದಾಸಿಯರು; ನೀನು ಹೇಳಿದಂತೆ ಕೇಳುತ್ತೇವೆ, ನಾವು; ಮೊದಲು ನಮ್ಮ ಸೀರೆಗಳನ್ನು ಕೊಟ್ಟುಬಿಡು. ನೀನೆ ಯೋಚಿಸು, ಹೆಣ್ಣು ಬರಿಮೈಯಲ್ಲಿರುವಾಗ ಅವಳನ್ನು ನೋಡುವುದು ಪಾಪವಲ್ಲವೆ?’ ಎಂದಳು.</p>
  <p>ಶ್ರೀಕೃಷ್ಣನೇನು ಸಾಮಾನ್ಯವಾದ ಮೀನೆ, ಅವರೊಡ್ಡಿದ ಬಲೆಗೆ ಬೀಳುವುದಕ್ಕೆ? ಅವನು ಸೇರಿಗೆ ಸವಾಸೇರಾಗಿ ಉತ್ತರವಿತ್ತ: ‘ಎಲೆ ಹುಡುಗಿಯರೆ, ನನಗೆ ಪಾಪಪುಣ್ಯವನ್ನು ಹೇಳಿ ಕೊಡುತ್ತೀರಾ? ವ್ರತವನ್ನು ಹಿಡಿದು ಗೌರಿಯನ್ನು ಪೂಜಿಸುತ್ತಿರುವ ನೀವು ಬರಿಮೈಲಿ ನೀರಿ ಗಿಳಿದುದು ಎಂಥ ದೊಡ್ಡ ಪಾಪ! ಆ ಪಾಪ ಹೋಗಬೇಕಾದರೆ ನೀವೆಲ್ಲ ನೀರಿನಿಂದ ಹೊರಗೆ ಬಂದು, ತಲೆಯಮೇಲೆ ಕೈಜೋಡಿಸಿ, ನನಗೆ ನಮಸ್ಕಾರ ಮಾಡಬೇಕು. ಹಾಗೆ ಮಾಡಿದೊಡನೆ ನಿಮ್ಮ ಸೀರೆಗಳು ನಿಮ್ಮ ಕೈಗೆ ಬರುತ್ತವೆ’ ಎಂದನು. ಆ ಹೆಣ್ಣುಮಕ್ಕಳಿಗೆ ಅವನ ಮಾತು ನ್ಯಾಯವೆನಿಸಿತು. ಅವರು ಕೈಗಳಿಂದ ಮೈಮುಚ್ಚಿಕೊಂಡು ಹೊರಗೆ ಬಂದವರೆ, ಎದೆಯ ಮೇಲಿದ್ದ ತಮ್ಮ ಕೈಯೆತ್ತಿ ಅವನಿಗೆ ನಮಸ್ಕರಿಸಿದರು. ಆದರೆ ಅವರು ಒಂದೇ ಒಂದು ಕೈಯಿಂದ ನಮಸ್ಕಾರ ಮಾಡಿದುದು ಶ್ರೀಕೃಷ್ಣನಿಗೆ ಒಪ್ಪಿಗೆಯಾಗಲಿಲ್ಲ. ‘ಛಿ, ಛೀ, ಒಂದು ಕೈಯಿಂದ ನಮಸ್ಕಾರ ಮಾಡಿದರೆ ಮತ್ತೂ ಪಾಪ. ಆ ಕೈಯನ್ನೆ ಕತ್ತರಿಸಿ ಹಾಕಬೇಕೆಂದು ಧರ್ಮಶಾಸ್ತ್ರ ಹೇಳುತ್ತದೆ. ನೀವು ಎರಡು ಕೈಯೆತ್ತಿ ನಮಸ್ಕರಿಸಿದ ಹೊರತು ನಾನು ಮೆಚ್ಚುವುದಿಲ್ಲ’ ಎಂದು ಆತ ಅವರನ್ನು ಛೀಗುಟ್ಟಿದ. ಕಡೆಗೆ ಆ ಹೆಣ್ಣು ಮಕ್ಕಳು ಗತ್ಯಂತರವಿಲ್ಲದೆ ಎರಡು ಕೈಗಳಿಂದಲೂ ಆತನಿಗೆ ನಮಸ್ಕರಿಸಿದರು. ಆಗ ಅವರ ಸೀರೆಗಳು ಅವರಿಗೆ ಸಿಕ್ಕವು.</p>
  <p>ಗೊಲ್ಲ ಹುಡುಗಿಯರು ಸೀರೆಗಳನ್ನು ಧರಿಸಿ ಮನೆಗೆ ಹೊರಡುವುದಕ್ಕೆ ಬದಲು ಕೃಷ್ಣ ನತ್ತ ನೋಡುತ್ತಾ ಅಲ್ಲಿಯೆ ನಿಂತರು. ಅವರ ಆಶೆಯನ್ನು ಅರಿತ ಶ್ರೀಕೃಷ್ಣ ಅವರನ್ನು ಕುರಿತು ‘ಎಲೆ ಹೆಣ್ಣುಗಳೆ, ನೀವೆಲ್ಲ ನನ್ನನ್ನು ಮದುವೆಯಾಗಬೇಕೆಂದು ಬಯಸಿ, ಗೌರಿಯ ವ್ರತವನ್ನು ಮಾಡಿ ಮುಗಿಸಿರುವಿರಿ. ಅದು ನನಗೆ ಗೊತ್ತು. ನಾನು ನಿಮ್ಮ ಇಷ್ಟವನ್ನು ಸಲ್ಲಿಸಲು ಸಿದ್ಧ. ಆದರೆ ಒಂದು ವಿಚಾರ. ನನ್ನ ಮೇಲಿನ ಪ್ರೇಮವೆಂದರೆ ಅದು ಬರಿಯ ಇಂದ್ರಿಯಸುಖವಲ್ಲ; ಅದು ಪರಮಸುಖ. ಕಾಮವೆಂಬುದು ಸಾಮಾನ್ಯವಾಗಿ ಸಂಸಾರಕ್ಕೆ ಬೀಜರೂಪವಾದುದು. ಆದರೆ ನನ್ನ ಮೇಲಿನ ಕಾಮ ಇತರ ಸಕಲ ಕಾಮಗಳನ್ನು ನಾಶ ಮಾಡುತ್ತದೆಯೆ ಹೊರತು ಕಾಮಭೋಗವನ್ನು ಕೊಡುವುದಿಲ್ಲ. ಅದು ಕೇವಲ ಮುಕ್ತಿ ಯನ್ನೆ ನೀಡತಕ್ಕುದು. ಆದ್ದರಿಂದ ನಿಮ್ಮ ಅಪೇಕ್ಷೆ ಯೋಗ್ಯವಾದುದೆ. ನೀವು ಈ ಶರತ್ಕಾಲದ ರಾತ್ರಿಗಳಲ್ಲೆಲ್ಲ ನನ್ನ ಸುಖವನ್ನು ಪಡೆಯುವಿರಿ’ ಎಂದನು. ಸಾಕ್ಷಾತ್ ಭಗವಂತನಾದ ಆತನ ಮಾತು ಆ ಗೊಲ್ಲ ಹುಡುಗಿಯರಿಗೆ ಎಷ್ಟು ಅರ್ಥವಾಯಿತೊ ! ಅವರು ಆ ಲೋಕಮೋಹಕ ಮೂರ್ತಿಯನ್ನು ಕಣ್ಣಲ್ಲಿ ತುಂಬಿಕೊಂಡು ಗೋಕುಲಕ್ಕೆ ಹಿಂದಿರುಗಿದರು.</p>
  <p>ಣಿಜ್ಞ್ಜಕಿಖಿಗಿ ಲವ್ಕಿವ್ ಪ್ </p>
</html>
