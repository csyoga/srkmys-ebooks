<?xml version="1.0"?>
<html>
  <p> </p>
  <aside>* ಇದು ಶ್ರುತಿ ಜೀವ ಸಂವಾದ ರೂಪದ  ಒಂದು ಗೂಢಾರ್ಥವನ್ನು ಒಳಕೊಂಡಿರುವುದೆಂದು  ಹೇಳುತ್ತಾರೆ. ‘ತತ್ತ್ವಮಸಿ’  ಎನ್ನುವಂತಹ ಯಾವುದೋ ಒಂದು ಮುಖ್ಯ ಶ್ರುತಿಯು ವಿಷಯಸುಖವೆಂಬ  ಬಂಡುಂಡು ಮೈಮರೆತಿರುವ ಜೀವನನ್ನು ಕಂಡು  ಕರುಣೆಯಿಂದ, ಆ ಜೀವಕ್ಕೆ ತತ್ವೋಪದೇಶ ಮಾಡಿ,  ಪರಮಾತ್ಮನಲ್ಲಿ ಸೇರಿಸುವುದಕ್ಕಾಗಿ, ಆ ಜೀವವನ್ನೆ  ಪರಮಾತ್ಮನು ಕಳುಹಿಸಿದ ದೂತನೆಂದು ಕಲ್ಪಿಸಿಕೊಂಡು  ಹೀಗೆ ಹೇಳುತ್ತದೆ.  </aside>
  <aside>ಹೇ ಜೀವ! ವಿಷಯಸುಖಗಳೆಂಬ ಮದ್ಯವನ್ನು  ಕುಡಿದು, ಮೋಸಗಾರನಾದ ಮನಸ್ಸಿಗೆ ಮರುಳಾಗಿ,  ಪುಷ್ಪಹಾರ–ಕುಂಕುಮಕೇಸರಿ–ಶ್ರೀಗಂಧ  ಇತ್ಯಾದಿಗಳಿಂದ ಅಲಂಕೃತವಾದ ಸ್ತನಗಳು, ಮೀಸೆಗಳು  ಮೊದ ಲಾದವುಗಳಿಂದ ಕೂಡಿದ ಈ ಶರೀರವೇ ನಾನೆಂದು ಭ್ರಮಿಸಿ,  ಸವತಿಯಾದ ಮಾಯೆಯ ಕಾಲನ್ನು ಹಿಡಿದು ಶರಣು ಹೋಗುವೆಯಲ್ಲ!  ಹಾಗೆ ಮಾಡಬೇಡ. ನೀನು ನ್ಯಾಯವಾಗಿ ಮಾಯೆಗೆ  ಒಡೆಯನೆ ಹೊರತು ಆಳಲ್ಲ. ಬ್ರಹ್ಮವೇ ಸತ್ಯ  ಎಂಬ ಮಾತನ್ನು ಲಾಲಿಸು. ಬ್ರಹ್ಮನಿಂದ ನೀನು ಬೇರೆ ಎಂದು  ಭಾವಿಸುವುದು ಕೇವಲ ವಿಡಂಬನೆ ॥ ೧ ॥  </aside>
  <aside>ಮಾಯೆಗೆ ಮರುಳಾಗಿ ನಿಕೃಷ್ಟನಾಗಿರುವ  ಹೇ ಜೀವ! ಪರಮೇಶ್ವರನು ತನ್ನ ಶಕ್ತಿರೂಪವಾದ  ಅಮೃತವನ್ನು ಒಮ್ಮೆ ಆ ಲೋಕಮಾಯೆಗೆ ಕುಡಿಸಿದಂತೆ  ಮಾಡಿ ತಕ್ಷಣವೇ ಅವಳನ್ನು ಬಿಟ್ಟುಬಿಡುವನು. ಆದರೆ  ಶ್ರುತಿಗಳಾದ ನಮ್ಮನ್ನು ಮಾತ್ರ ಹಾಗೆ ಬಿಡಲಿಲ್ಲ.  ಆ ಮಾಯೆ ಸದಾ ಆತನ ಪಾದಸೇವೆ ಮಾಡುತ್ತಿದ್ದಾಳೆ. ಅವಳಿಗೆ  ನೆಲೆಸಲು ಮತ್ತೆಲ್ಲಿಯೂ ಅವಕಾಶವಿಲ್ಲವಾದುದರಿಂದ ಆತನನ್ನು  ಆಶ್ರಯಿಸಿದ್ದಾಳೆ. ಮಾಯಾತೀತನಾದ ಆ ಭಗವಂತನು ನಿನ್ನಿಂದ  ಬೇರೆಯೇನೂ ಅಲ್ಲ. ಆದ್ದರಿಂದ ನೀನೂ ಮಾಯಾತೀತನಾಗಿ ಪರಮೇಶ್ವರತ್ವವನ್ನು  ಪಡೆ. ॥ ೨ ॥  </aside>
  <aside>ಪಂಚೇಂದ್ರಿಯಗಳೊಡನೆ ಮನಸ್ಸು  ಸೇರಿ ಆರು ಪಾದಗಳಾಗಿರುವ ಎಲೆ ಜೀವನೆ!  ಪೂರ್ವಪುಣ್ಯದಿಂದ ಮನುಷ್ಯಜನ್ಮವನ್ನು ಪಡೆದಿರುವ  ನೀನು ನಿಕೃಷ್ಟವಾದ, ತ್ರಿಗುಣಾತ್ಮಕವಾದ  ಪ್ರಕೃತಿಯನ್ನು ನಮ್ಮ ಮುಂದೆ ಹೊಗಳುತ್ತಾ  ಹೋಗುವುದು ಯೋಗ್ಯವಲ್ಲ. ಸರ್ವನಿಯಾಮಕನಾದ  ಪರಮಾತ್ಮನಿಗೆ ಮಿತ್ರನಾಗಿರುವ ಹೇ ಜೀವನೆ, ಅಜ್ಞಾನದಿಂದ  ಉಂಟಾಗುವ ಸಂಸಾರವನ್ನು ನಾಶ ಮಾಡುವವನೂ, ಸಕಲ  ಶ್ರುತಿಗಳ ತಾತ್ಪರ್ಯಕ್ಕೂ ವಿಷಯನಾಗಿರುವವನೂ  ಆದ ಆ ಪರಮಾತ್ಮನಿಗೆ ನಾವು ಪ್ರಿಯಸಖಿಯರು. ನಮ್ಮ  ಕೀರ್ತಿಯನ್ನು ಹಾಡಿದರೆ ನಾವು ನಿನಗೆ ಮೋಕ್ಷವನ್ನು  ಕೊಡುತ್ತೇವೆ. ॥ ೩ ॥  </aside>
  <aside>ಹೇ ಜೀವ! ಮೂರು ಲೋಕಗಳಲ್ಲಿಯೂ  ಮಹಾಪತಿವ್ರತೆಯಂತಿರುವ ಶ್ರುತಿಗಳು ಮಾಯಾಮನೋ  ಹರವಾದ ಸಗುಣಬ್ರಹ್ಮನನ್ನಲ್ಲ ಪ್ರತಿಪಾದಿಸುವುದು,  ಪರಬ್ರಹ್ಮವಸ್ತುವನ್ನೇ. ಅನೇಕ ಕೋಟಿ ಬ್ರಹ್ಮಾಂಡ  ಗಳನ್ನು ನಿಮಿಷಮಾತ್ರದಲ್ಲಿ ಸೃಷ್ಟಿಮಾಡಿ ಲಯಗೊಳಿಸಬಲ್ಲ  ಮಾಯಾಶಕ್ತಿ ಕೂಡ ಯಾವನನ್ನು ಸೋಂಕ ಲಾರದೆ, ಕೇವಲ  ಅವನ ಪಾದಧೂಳಿಯನ್ನು ಸೇವಿಸುತ್ತಿರುವಳೊ ಅಂತಹ ನಿರ್ಗುಣ  ಬ್ರಹ್ಮನನ್ನು ಪ್ರತಿ ಪಾದಿಸುವುದಕ್ಕೆ ನಮಗೆ  ತಾನೆ ಶಕ್ತಿಯೆಲ್ಲಿದೆ? ಆದರೂ ಪರಮಾತ್ಮನನ್ನು  ಪ್ರತಿಪಾದಿಸಹೊರಟ ನಾವು ಅಜ್ಞಾನಿಗಳ ಉದ್ಧಾರಕ್ಕಾಗಿಯೆ  ಇರುವೆವು ॥ ೪ ॥  </aside>
  <aside>ಹೇ ಜೀವ! ಮೂರು ಲೋಕಗಳಲ್ಲಿಯೂ  ಮಹಾ ಪತಿವ್ರತೆಯಂತಿರುವ ಶ್ರುತಿಗಳು ಮಾಯಾಮನೋ  ಹರವಾದ ಸಗುಣಬ್ರಹ್ಮನನ್ನಲ್ಲ ಪ್ರತಿಪಾದಿಸುವುದು,  ಪರಬ್ರಹ್ಮನನ್ನೇ. ಅನೇಕ ಕೋಟಿ ಬ್ರಹ್ಮಾಂಡಗಳನ್ನು  ನಿಮಿಷಮಾತ್ರದಲ್ಲಿ ಸೃಷ್ಟಿಮಾಡಿ ಲಯಗೊಳಿಸಬಲ್ಲ ಮಾಯಾಶಕ್ತಿ  ಕೂಡ ಯಾವನನ್ನು ಸೋಂಕಲಾರದೆ, ಕೇವಲ ಅವನ  ಪಾದಧೂಳಿಯನ್ನು ಸೇವಿಸುತ್ತಿರುವಳೊ ಅಂತಹ ನಿರ್ಗುಣ  ಬ್ರಹ್ಮನನ್ನು ಪ್ರತಿಪಾದಿಸುವುದಕ್ಕೆ ನಮಗೆ  ತಾನೆ ಶಕ್ತಿಯೆಲ್ಲಿದೆ? ಆದರೂ ಪರಮಾತ್ಮನನ್ನು  ಪ್ರತಿಪಾದಿಸಹೊರಟ ನಾವು ಅಜ್ಞಾನಿಗಳ ಉದ್ಧಾರ  ಕ್ಕಾಗಿಯೆ ಇರುವೆವು ॥ ೪ ॥  </aside>
  <aside>ಎಲೆ ಜೀವ ! ಪ್ರಿಯೋಕ್ತಿಗಳಾದ  ಶ್ರುತಿಗಳು ಯಾವನಿಂದ ಬಂದಿವೆಯೋ, ಭಕ್ತರ  ಮನೋಭಾವನೆಗಳನ್ನು ಯಾವನು ಅರಿಯಬಲ್ಲನೊ ಅಂತಹ  ಭಗವಂತನ ಪಾದಗಳನ್ನು ತಲೆಯಲ್ಲಿ ಧರಿಸು.  ಇದೇ ಶ್ರೇಯಸ್ಕರವೆಂದು ನಾನು ಎಣಿಸುತ್ತೇನೆ. ನಿನ್ನ  ಭೋಗಕ್ಕಾಗಿ ಪುತ್ರ ಮಿತ್ರ ಕಳತ್ರರನ್ನೂ  ಸ್ವರ್ಗಾದಿ ಭೋಗಗಳನ್ನೂ ನಿರ್ಮಿಸಿದ ಆ ಪರಮಾತ್ಮನಲ್ಲಿ  ಮನಸ್ಸನ್ನಿಡದೆ ಮಾನವಜನ್ಮವನ್ನು ವ್ಯರ್ಥಗೊಳಿಸಬೇಡ.  ॥ ೫ ॥  </aside>
  <aside>ಎಲೆ ಜೀವ! ಭಗವಂತನು ಭಕ್ತವತ್ಸಲ.  ಆತನು ಭಕ್ತನಾದ ಸುಗ್ರೀವನಿಗಾಗಿ ಬೇಟೆಗಾರನಂತೆ  ಮರದ ಹಿಂದೆ ನಿಂತು ವಾಲಿಯನ್ನು ಸಂಹರಿಸಿದ. ಪತಿಭಕ್ತಪರಾಯಣೆಯಾದ  ಸೀತೆಯನ್ನು ಸಲಹುವುದಕ್ಕಾಗಿ ಶೂರ್ಪಣಖಿಯನ್ನು ವಿರೂಪಗೊಳಿಸಿದ.  ತನ್ನನ್ನು ಮೊರೆಹೊಕ್ಕ ಇಂದ್ರಾದಿಗಳನ್ನು  ಕಾಪಾಡುವುದಕ್ಕಾಗಿ ತನ್ನನ್ನು ಪೂಜಿಸಿದ  ಬಲಿಯನ್ನೆ ಬಿಗಿದು ಕಟ್ಟಿದ. ಭಕ್ತ ರಕ್ಷಣೆಗಾಗಿ  ಆತನು ಮಾಡಬಾರದ ಕೆಲಸವನ್ನು ಕೂಡ ಮಾಡುತ್ತಾನೆ.  ಆದ್ದರಿಂದ ಅನನ್ಯ ಭಾವದಿಂದ ಆತನನ್ನು ಸ್ತುತಿಸಿ ಧನ್ಯನಾಗು.  ॥ ೬ ॥  </aside>
  <div>ತನ್ನನ್ನು ಪೂಜಿಸಿದ ಬಲಿಯನ್ನೆ ಬಿಗಿದು ಕಟ್ಟಿದ.  ಭಕ್ತ ರಕ್ಷಣೆಗಾಗಿ ಆತನು ಮಾಡಬಾರದ  ಕೆಲಸವನ್ನು ಕೂಡ ಮಾಡುತ್ತಾನೆ. ಆದ್ದರಿಂದ  ಅನನ್ಯ ಭಾವದಿಂದ ಆತನನ್ನು ಸ್ತುತಿಸಿ ಧನ್ಯನಾಗು.  ॥ ೬ ॥  </div>
  <aside>ಎಲೆ ಜೀವ ! ಭಗವಂತನ ಕಥಾಮೃತದಲ್ಲಿ  ಒಂದು ತೊಟ್ಟನ್ನು ಸೇವಿಸಿದರೂ ಧನ್ಯನಾಗುತ್ತಾನೆ.  ಇನ್ನು ಏಕಾಂತ ಭಕ್ತನಾದವನನ್ನು ಕುರಿತು  ಹೇಳುವುದೇನು ? ॥ ೭ ॥  </aside>
  <aside>ಎಲೈ ಜೀವನೆ! ಕರ್ಮಫಲಗಳು  ನಿತ್ಯವೆಂದು ಹೇಳುವ ಮಾತು ಶುದ್ಧ ಕಪಟ. ‘ಯಾವುದು  ಜನ್ಮವೋ ಅದು ಅನಿತ್ಯ’ ಎಂಬ ವೇದೋಕ್ತಿಗೆ  ವ್ಯಾಪ್ತಿ ಜ್ಞಾನವಿಲ್ಲದೆ ಯಾಗಾದಿ ಕರ್ಮಗಳು ನಿತ್ಯಫಲವೆಂದು  ನಂಬಿ, ಬೇಡನ ಸಂಗೀತಕ್ಕೆ ಮೋಸಹೋಗುವ ಹುಲ್ಲೆಯಂತೆ  ಸಂಸಾರವೆಂಬ ರೋಗಕ್ಕೆ ಸಿಕ್ಕಿ ನರಳುತ್ತಾರೆ.  ನಮ್ಮ ಅಭಿಪ್ರಾಯವನ್ನು ಅರ್ಥಮಾಡಿಕೊಂಡು ಬ್ರಹ್ಮನೇ  ಸತ್ಯವೆಂಬುದನ್ನು ನಂಬು. ಬೇರೆಯದನ್ನು ನಂಬಬೇಡ.  ॥ ೮ ॥  </aside>
  <aside>ಹೇ ಜೀವ, ನಿನ್ನ ಪ್ರಿಯನಾದ ಪರಮೇಶ್ವರನಿಂದ  ಪ್ರೇರಿತನಾಗಿಯೇ ನೀನು ಪುನಃ ಸಂಸಾರಿಯಾಗಿರುವೆ. ಆದ್ದರಿಂದ  ಆತನನ್ನೆ ಮರೆಹೋಗು. ಉಳಿದುದಕ್ಕೆ ಆಶೆಪಡಬೇಡ.  ಭಕ್ತಿ ಇಲ್ಲದೆ ಭಗವದನುಗ್ರಹವಿಲ್ಲ.  ಆ ಅನುಗ್ರಹವಿಲ್ಲದೆ ಬ್ರಹ್ಮಾತ್ಮಗಳ ಐಕ್ಯತೆಯನ್ನು  ಸಾರುವ ನಮ್ಮಲ್ಲಿ (ಶ್ರುತಿ)  ಮನಸ್ಸು ನೆಲೆಸದು. ರಮಾ ದೇವಿಯು ಭಗವಂತನ ಹೃದಯದಲ್ಲಿ  ಸದಾ ನೆಲೆಸಿರುವುದರಿಂದ ಬೇರೆಯ ಭೋಗಕ್ಕೆ  ಅಲ್ಲಿ ಅವಕಾಶವಿಲ್ಲ. ॥ ೯ ॥  </aside>
  <aside>ಅಯ್ಯೋ, ಪರಮಾತ್ಮನ ಅಂಶವಾದ ಈ ಜೀವನು  ಜೇನುಹನಿಯಂತಿರುವ ವಿಷಯಸುಖಕ್ಕೆ ಆಧಾರವಾದ ಈ ದೇಹದಲ್ಲಿ  ನೆಲೆಸಿ, ಒಮ್ಮೆಯಾದರೂ ಪರಮಾತ್ಮನನ್ನು ಧ್ಯಾನಿಸುವುದಿಲ್ಲ.  ಮನೆ ಮಠ ಮಡದಿ ಮಕ್ಕಳನ್ನು ಮಾತ್ರ  ಸ್ಮರಿಸುತ್ತಾನೆ. ಶಮದಮಾದಿಗಳೆಂಬ ಶ್ರೀಗಂಧದಿಂದ  ತುಂಬಿದ ತನ್ನ ಅಂತಃಕರಣವೆಂಬ ಭುಜವನ್ನು ನಮ್ಮ  ತಲೆಯ ಮೇಲೆ ಯಾವಾಗ ಇಡುವನೋ–ಎಂದು ಶ್ರುತಿಗಳು  ಜೀವನಿಗಾಗಿ ಮರುಗಿದವು. ॥ ೧ಂ ॥  </aside>
  <aside>* ನೈಮಿತ್ತಿಕ ಪ್ರಳಯ–ಮನುಷ್ಯರ  ಲೆಕ್ಕದಲ್ಲಿ ಒಂದು ಸಾವಿರ ಚತುರ್ಯುಗಗಳು  ಬಹ್ಮನ ಒಂದು ಹಗಲಾಗುತ್ತದೆ. ಈ ಸಹಸ್ರ ಚತುರ್ಯುಗಗಳಾಗುತ್ತಲೆ  ಪ್ರಳಯ ನಡೆಯುತ್ತದೆ. ಈ ಪ್ರಳಯಕಾಲವು  ಒಂದು ಸಹಸ್ರ ಚತುರ್ಯುಗಗಳೆ. ಇದು ಬ್ರಹ್ಮನ  ಒಂದು ರಾತ್ರಿ. ಆ ಕಾಲದಲ್ಲಿ ಮೂರು ಲೋಕಗಳೂ  ಪ್ರಳಯ ವಾಗುತ್ತವೆ. ಇದು ನೈಮಿತ್ತಿಕ ಪ್ರಳಯ.  ಬ್ರಹ್ಮನ ನಿದ್ರೆಗೆ ನಿಮಿತ್ತವಾದ್ದರಿಂದ ಇದು ನೈಮಿತ್ತಿಕ  ಪ್ರಳಯ.  </aside>
  <aside>ಪ್ರಾಕೃತಿಕ ಪ್ರಳಯ–ಚತುರ್ಮುಖಬ್ರಹ್ಮನ  ಆಯುಸ್ಸು ಎರಡು ಪರಾರ್ಧಕಾಲ. ಅದು ಕಳೆಯುತ್ತಲೆ  ಮಹತ್ ತತ್ವ, ಅಹಂಕಾರ, ಪಂಚತನ್ಮಾತ್ರಗಳು–ಈ  ಏಳು ಪ್ರಕೃತಿಗಳೂ ಲಯವನ್ನು ಪಡೆಯುತ್ತವೆ.  ಇದು ಪ್ರಾಕೃತಿಕ ಪ್ರಳಯ. ಈ ಪ್ರಳಯಕ್ಕೆ  ಮುನ್ನ ನೂರು ವರ್ಷಗಳು ಮಳೆಯಾಗುವುದಿಲ್ಲ.  ಜನ ಆಹಾರವಿಲ್ಲದೆ ಕಂಗೆಟ್ಟು ಒಬ್ಬರನ್ನೊಬ್ಬರು  ಕಿತ್ತು ತಿನ್ನುತ್ತಾರೆ. ಸೂರ್ಯನು ಭಯಂಕರವಾದ  ಬಿಸಿಲಿನಿಂದ ಲೋಕದ ಸಾರವನ್ನೆಲ್ಲ ಹೀರಿ ಬಿಡುತ್ತಾನೆ.  ಪ್ರಳಯಾಗ್ನಿ ಉಲ್ಬಣಿಸಿ ಜನರನ್ನೆಲ್ಲ ಸುಟ್ಟುಹಾಕುತ್ತದೆ.  ಬ್ರಹ್ಮಾಂಡವು ಸುಟ್ಟ ಸಗಣಿಯ ಉಂಡೆ ಯಂತಾಗುತ್ತದೆ.  ಪ್ರಚಂಡವಾದ ಚಂಡಮಾರುತ ನೂರಾರು  ವರ್ಷಗಳವರೆಗೆ ಎಡೆಬಿಡದೆ ಮಳೆ ಸುರಿಯುತ್ತದೆ.  ಸಮುದ್ರಗಳೆಲ್ಲ ಒಂದಾಗಿ ಸೇರಿ ಜಳಪ್ರಳಯವಾಗುತ್ತದೆ.  ಇದರಲ್ಲಿ ಪುರುಷನೂ ಪ್ರಕೃತಿಯೂ ಈಶ್ವರನಲ್ಲಿ  ಲಯವಾಗಿ ಹೋಗುತ್ತವೆ.    </aside>
  <div>ಸಗಣಿಯ ಉಂಡೆ ಯಂತಾಗುತ್ತದೆ. ಪ್ರಚಂಡವಾದ  ಚಂಡಮಾರುತ ನೂರಾರು ವರ್ಷಗಳವರೆಗೆ  ಎಡೆಬಿಡದೆ ಮಳೆ ಸುರಿಯುತ್ತದೆ. ಸಮುದ್ರಗಳೆಲ್ಲ  ಒಂದಾಗಿ ಸೇರಿ ಜಳಪ್ರಳಯವಾಗುತ್ತದೆ. ಇದರಲ್ಲಿ  ಪುರುಷನೂ ಪ್ರಕೃತಿಯೂ ಈಶ್ವರನಲ್ಲಿ ಲಯವಾಗಿ  ಹೋಗುತ್ತವೆ.  </div>
  <aside>ಆತ್ಯಂತಿಕ ಪ್ರಳಯ–ಬ್ರಹ್ಮಜ್ಞಾನದಿಂದ  ಬರುವ ಮೋಕ್ಷವೇ ಆತ್ಯಂತಿಕ ಪ್ರಳಯ. ಪುರುಷನು  ವಿವೇಕಜ್ಞಾನವೆಂಬ ಕತ್ತಿಯಿಂದ ಅಹಂಕಾರವೆಂಬ ಆತ್ಮಬಂಧವನ್ನು  ಕತ್ತರಿಸಿ, ಪರಿಪೂರ್ಣವಾದ ಆತ್ಮನನ್ನು ಸಾಕ್ಷಾತ್ತಾಗಿ  ಅನುಭವಿಸಿದಾಗ ಇದು ಸಂಭವಿಸುತ್ತದೆ. ಒಂದು ಮಾತಿನಲ್ಲಿ  ಹೇಳುವುದಾದರೆ ದೇಹೋಪಾಧಿಯು ಸಂಪೂರ್ಣವಾಗಿ ತೊಲಗಿಹೋಗುವುದೆ  ಆತ್ಯಂತಿಕ ಪ್ರಳಯ.  </aside>
  <aside>ನಿತ್ಯಪ್ರಳಯ–ಬ್ರಹ್ಮನಿಂದ  ಹಿಡಿದು ಇರುವೆಯವರೆಗೆ ಸಕಲಭೂತಗಳೂ ನಿರಂತರವಾಗಿ  ಉತ್ಪತ್ತಿ ಪ್ರಳಯಗಳನ್ನು ಪಡೆಯುತ್ತಿವೆಯೆಂದು  ಜ್ಞಾನಿಗಳು ಹೇಳುತ್ತಾರೆ. ಬ್ರಹ್ಮನೆ ಮೊದಲಾದ  ಸಮಸ್ತ ಶರೀರಗಳು ಯಾವಾಗಲೂ ಪರಿಣಾಮವನ್ನು  ಪಡೆಯುತ್ತಿವೆ. ಅವು ತಮ್ಮ ಪೂರ್ಣಾವಸ್ಥೆಯನ್ನು  ಬಿಡುವುದೆ ಪ್ರಳಯ. ಇದು ಸದಾ ನಡೆಯುತ್ತಿರುವುದರಿಂದ  ಇದು ನಿತ್ಯಪ್ರಳಯ.   </aside>
</html>
