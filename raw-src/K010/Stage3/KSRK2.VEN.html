<?xml version="1.0"?>
<html>
  <div>೩೮. ಇದೆಲ್ಲ ನಿಜವಾಗಿ ಸುಳ್ಳಾದರೆ !</div>
  <p>ರಾಮಲಕ್ಷ್ಮಣರು ಲಂಕೆಗೆ ಹೋಗಲು ಇಚ್ಛಿಸಿದರು. ಆದರೆ<br/>ಅವರೆದುರಿಗೆ ಸಮುದ್ರ ಇತ್ತು. ಲಕ್ಷ್ಮಣನಿಗೆ ತುಂಬಾ ಕೋಪ<br/>ಬಂತು. ಧನುರ್ಬಾಣಗಳನ್ನು ತೆಗೆದುಕೊಂಡು “ನಾನು ವರುಣ<br/>ನನ್ನು ಕೊಲ್ಲುತ್ತೇನೆ. ಈ ಸಮುದ್ರ ಲಂಕೆಗೆ ಹೋಗಲು ಆತಂಕವಾಗಿದೆ” ಎಂದ. ರಾಮ ಅವನಿಗೆ ಪರಿಸ್ಥಿತಿಯನ್ನು ಸರಿಯಾಗಿ ವಿವರಿಸಿದ. “ಲಕ್ಷ್ಮಣ, ನೀನು ನೋಡುತ್ತಿರುವುದೆಲ್ಲ ಕನಸಿನಂತೆ ಒಂದು ಭ್ರಾಂತಿ. ಎದುರಿಗಿರುವ ಸಮುದ್ರ ಸುಳ್ಳು. ನಿನ್ನ ಕೋಪವೂ ಒಂದು ಕನಸು. ಒಂದು ಸುಳ್ಳಿನಿಂದ ಮತ್ತೊಂದು ಸುಳ್ಳನ್ನು ನಾಶಮಾಡುವೆ ಎನ್ನುವುದೂ ಸುಳ್ಳು.”</p>
  <div>ಅವನತಿಗಳು</div>
  <div/>
  <div/>
  <div>೩೯. ಸಿದ್ಧನು ಬಿರುಗಾಳಿಯನ್ನು ನಿಲ್ಲಿಸುವುದು</div>
  <div/>
  <p>ಒಮ್ಮೆ ಒಬ್ಬ ಮಹಾ ಸಿದ್ಧಪುರುಷ ಸಮುದ್ರತೀರದಲ್ಲಿದ್ದ. ಆಗ ಒಂದು ಬಿರುಗಾಳಿ ಬಂತು. ಇದರಿಂದ ಸಿದ್ಧನಿಗೆ ತುಂಬಾ ಕೋಪ ಬಂತು. ಈ ಬಿರುಗಾಳಿ ನಿಲ್ಲಲಿ ಎಂದು ಮಂತ್ರ ಹಾಕಿದ. ಇವನ ಮಾತು ಸಿದ್ಧಿಸಿತು. ಆಗ ದೂರದಲ್ಲಿ ಒಂದು ಹಡಗು ಗಾಳಿಯ ವೇಗಕ್ಕೆ ಜೋರಾಗಿ ಹೋಗುತ್ತಿತ್ತು. ಬಿರುಗಾಳಿ ಇದ್ದಕ್ಕಿದ್ದಂತೆ ನಿಂತುಹೋದದ್ದರಿಂದ ದೋಣಿಯಲ್ಲಿದ್ದವರೆಲ್ಲ ಸಮುದ್ರದ ಪಾಲಾದರು.</p>
  <p>ಇಷ್ಟೊಂದು ಜನರ ಸಾವಿಗೆ ಕಾರಣನಾದ ಸಿದ್ಧನಿಗೆ ಪಾಪ ಬಂತು. ಈ ಕಾರಣದಿಂದ ಅವನು ತನ್ನ ಮಾಯಾಶಕ್ತಿಯನ್ನು ಕಳೆದುಕೊಂಡು ನರಕದಲ್ಲಿ ನರಳಬೇಕಾಯಿತು.</p>
  <div>ನ್ಶ್ಞ೨೪೭ì೪ಂ. ಅತೀಂದ್ರಿಯ ಶಕ್ತಿಗಳು ನಮಗೆ ಪ್ರಯೋಜನಕಾರಿಯ<br/>ಬದಲು ಒಂದು ಆತಂಕ</div>
  <div/>
  <p>ಒಮ್ಮೆ ಒಬ್ಬ ಸಾಧುವಿಗೆ ಅದ್ಭುತ ಸಿದ್ಧಿಗಳು ಪ್ರಾಪ್ತವಾದವು. ಇದಕ್ಕಾಗಿ ಅವನು ಅಹಂಕಾರಪಟ್ಟನು. ಆದರೆ ಅವನು ಒಳ್ಳೆಯ ಮನುಷ್ಯನಾಗಿದ್ದ, ಸ್ವಲ್ಪ ತಪಸ್ಸನ್ನೂ ಮಾಡಿದ್ದ. ಒಂದು ದಿನ ದೇವರು ಒಬ್ಬ ಸಾಧುವಿನಂತೆ ಇವನ ಎದುರಿಗೆ ಬಂದು “ಸ್ವಾಮಿಗಳೆ, ನಿಮಗೆ ಅದ್ಭುತ ಪವಾಡಗಳನ್ನು ಮಾಡುವ ಶಕ್ತಿ ಇದೆಯಂತೆ, ಹೌದೆ?” ಎಂದ. ಸಾಧು ಅವನನ್ನು ಗೌರವದಿಂದ ಬರಮಾಡಿ ಕೊಂಡು ಕುಳಿತುಕೊಳ್ಳುವುದಕ್ಕೆ ಒಂದು ಆಸನವನ್ನು ನೀಡಿದ. ಆಗ ಒಂದು ಆನೆ ಎದುರಿಗೆ ಹೋಗುತ್ತಿತ್ತು. ಸಾಧುವಿನ ವೇಶದಲ್ಲಿದ್ದ ಭಗವಂತ “ನಿಮಗೆ ಈ ಆನೆಯನ್ನು ಕೊಲ್ಲುವುದಕ್ಕೆ ಸಾಧ್ಯವೆ ?” ಎಂದು ಕೇಳಿದ. “ಇದು ನನಗೆ ಸಾಧ್ಯ” ಎಂದು ಅವನು ಹೇಳಿದ. ಹಾಗೆ ಹೇಳುತ್ತ ಒಂದು ಚಿಟಿಕೆ ಮಣ್ಣನ್ನು ಮಂತ್ರಿಸಿ ಆನೆಯ ಮೇಲೆ ಎಸೆದ. ಆನೆ ಕೆಲವು ಕಾಲ ನರಳಿ ಸತ್ತುಬಿತ್ತು. ದೇವರು “ನಿನಗೆ ಅದ್ಭುತವಾದ ಶಕ್ತಿ ಇದೆ. ನೀನು ಆನೆಯನ್ನು ಕೊಂದುಬಿಟ್ಟೆ” ಎಂದನು. ಸಾಧು ಹೆಮ್ಮೆಯಿಂದ ಮುಗುಳ್ನಕ್ಕ. ಆಗ ಭಗವಂತ “ನೀನು ಸತ್ತ ಆನೆಯನ್ನು ಬದುಕಿಸಬಲ್ಲೆಯಾ?” ಎಂದು ಕೇಳಿದ. “ಅದು<br/>ಕೂಡ ಸಾಧ್ಯ” ಎಂದ ಸಾಧು. ಮತ್ತೊಂದು ಚಿಟಿಕೆ ಮಣ್ಣನ್ನು<br/>ಅದರ ಮೇಲೆ ಹಾಕಿ ಮಂತ್ರಿಸಿದ. ಆನೆ ಸ್ವಲ್ಪ ಹೊತ್ತು ನರಳಾಡಿ<br/>ಪುನಃ ಬದುಕಿ ಬಂತು. ಆಗ ದೇವರು, “ನಿನಗೇನೊ ಅದ್ಭುತ ಶಕ್ತಿ<br/>ಇದೆ. ನಾನು ನಿನ್ನನ್ನು ಒಂದು ವಿಷಯ ಕೇಳಲೆ ? ನೀನು ಆನೆ ಯನ್ನು ಸಾಯಿಸಿದೆ ಮತ್ತು ಬದುಕಿಸಿದೆ. ಆದರೆ ಅದರಿಂದ ನಿನಗೆ ಏನು ಪ್ರಯೋಜನ ವಾಯಿತು ? ಇದು ನೀನು ಭಗ ವಂತನನ್ನು ಕಾಣಲು ಸಹಾಯ ಮಾಡಿತೆ ? ಇದರಿಂದ ನೀನು ಆಧ್ಯಾತ್ಮಿಕ ಜೀವನದಲ್ಲಿ ಮುಂದುವರಿದೆಯೆ ?”</p>
  <p>ಇದನ್ನು ಹೇಳಿ ದೇವರು ಮಾಯವಾದ.</p>
  <p>ಧರ್ಮದ ರೀತಿ ಬಹಳ ಸೂಕ್ಷ್ಮವಾದುದು. ಒಬ್ಬನಿಗೆ ಒಂದು ಸಾಸಿವೆ ಕಾಳಿನಷ್ಟು ಅಹಂಕಾರವಿದ್ದರೂ ಅವನು ಭಗವಂತನನ್ನು ಸಾಕ್ಷಾತ್ಕರಿಸಿಕೊಳ್ಳ ಲಾರ. ದಾರದಲ್ಲಿ ಒಂದು ಸಣ್ಣ ಎಳೆ ಹೊರಚಾಚಿದ್ದರೂ ಅದನ್ನು ಸೂಜಿಗೆ ಪೋಣಿಸಲಾಗುವುದಿಲ್ಲ.</p>
  <p>ಅಹಂಕಾರದ ದೊಡ್ಡ ಮೂಟೆಯನ್ನೇ ಹೊತ್ತು ಶಿಥಿಲವಾದ ಸೇತುವೆಯನ್ನು ದಾಟುವುದು ಸಾಧ್ಯವೇ ?</p>
  <div>೪೧. ಈಜು ಬಾರದ ಪಂಡಿತ</div>
  <p>ಒಂದು ಸಲ ಕೆಲವರು ದೋಣಿಯಲ್ಲಿ ಗಂಗಾನದಿಯನ್ನು ದಾಟುತ್ತಿದ್ದರು. ಅವರಲ್ಲಿ ಒಬ್ಬ ಪಂಡಿತ ತನ್ನ ಪಾಂಡಿತ್ಯವನ್ನು ಅವರೆದುರು ಕೊಚ್ಚಿಕೊಳ್ಳು ತ್ತಿದ್ದ. “ನಾನು ವೇದವೇದಾಂತ ಷಡ್ದರ್ಶನಗಳೆಲ್ಲವನ್ನೂ ಓದಿರುವೆನು” ಎಂದ. ಹತ್ತಿರವಿದ್ದ ಪ್ರಯಾಣಿಕನನ್ನು ಕೇಳಿದ, “ನಿನಗೆ ಏನಾದರೂ ವೇದಾಂತ ಗೊತ್ತಿದೆಯೆ ?” ಎಂದು. “ಇಲ್ಲ ಮಹಾಶಯರೆ ನನಗೆ ಅದು ಗೊತ್ತಿಲ್ಲ” ಎಂದ. “ನೀನು ಯಾವ ತತ್ವಶಾಸ್ತ್ರಗಳನ್ನೂ ಓದಿಲ್ಲವೆ ?” ಎಂದು ಕೇಳಿದ. “ಇಲ್ಲ ಮಹಾಶಯರೆ ನನಗೆ ಗೊತ್ತಿಲ್ಲ” ಎಂದ. ಪಂಡಿತ ಅಹಂಕಾರದಿಂದ ಹೀಗೆ ಮಾತನಾಡುತ್ತಿರುವಾಗ ಪ್ರಯಾಣಿಕನು ಸುಮ್ಮನೆ ಇದ್ದನು. ಆಗ ದೊಡ್ಡ ಬಿರುಗಾಳಿ ಎದ್ದಿತು. ದೋಣಿ ಇನ್ನೇನು ಮುಳುಗುವ ಸ್ಥಿತಿಗೆ ಬಂತು. ಪ್ರಯಾಣಿಕನು “ಮಹಾಶಯರೆ, ನಿಮಗೆ ಈಜು ಬರುವುದೆ?” ಎಂದು ಕೇಳಿದ. ಪಂಡಿತನು “ನನಗೆ ಈಜು ಬರುವುದಿಲ್ಲ” ಎಂದ. ಆಗ ಪ್ರಯಾಣಿಕ, “ನನಗೆ ಸಾಂಖ್ಯ, ಪಾತಂಜಲ ಇವುಗಳಾವುದೂ ಗೊತ್ತಿಲ್ಲ. ಆದರೆ ನನಗೆ ಈಜು ಬರುವುದು” ಎಂದ.</p>
  <p>ಹಲವಾರು ಶಾಸ್ತ್ರಗಳನ್ನು ಓದಿ ಏನು ಪ್ರಯೋಜನ ? ಭವಸಾಗರವನ್ನು ಹೇಗೆ ದಾಟುವುದು ಎಂಬುದನ್ನು ಒಬ್ಬ ತಿಳಿದಿರಬೇಕು. ದೇವರೊಬ್ಬನೇ ಸತ್ಯ, ಮಿಕ್ಕಿದೆಲ್ಲವೂ ಅಸತ್ಯ.</p>
  <div>೪೨. ಮನುಷ್ಯ ಒಂದು ಬಗೆದರೆ ದೇವರೊಂದು ಬಗೆಯುವನು</div>
  <p>ಶ್ರೀರಾಮಕೃಷ್ಣರು ಪ್ರತಾಪಚಂದ್ರ ಮಜುಂದಾರನಿಗೆ (ಪ್ರಸಿದ್ಧ ಬ್ರಹ್ಮ ಸಮಾಜವಾದಿ), “ನೀನು ವಿದ್ಯಾವಂತ ಮತ್ತು ಬುದ್ಧಿವಂತ ಮತ್ತು ಮೇಧಾವಿಯೂ ಆಗಿರುವೆ. ಕೇಶವಚಂದ್ರ ಮತ್ತು ನೀನು ಇಬ್ಬರೂ ಗೌರ್ ಮತ್ತು ನಿತಾಯಿಯ (ಶ್ರೀ ಚೈತನ್ಯದೇವ ಮತ್ತು ನಿತ್ಯಾನಂದರು) ಹಾಗೆ ಇದ್ದ ವರು. ನಿನಗೆ ಸಾಕಾದಷ್ಟು ಪ್ರಪಂಚದ ಪರಿಚಯವಿದೆ. ಬೇಕಾದಷ್ಟು ಉಪನ್ಯಾಸ ಮಾಡಿರುವೆ, ವಾದ ಮಾಡಿರುವೆ, ಹಲವು ಸಿದ್ಧಾಂತಗಳನ್ನು ಓದಿರುವೆ. ನಿನಗೆ ಇನ್ನೂ ಇವು ಬೇಜಾರಾಗಿಲ್ಲವೆ ? ಈಗ ನೀನು ಇಂದ್ರಿಯ ನಿಗ್ರಹಮಾಡಿ, ಭಗ ವಂತನ ಕಡೆ ಮನಸ್ಸನ್ನು ತಿರುಗಿಸಿ, ಭಗವಂತನಲ್ಲಿ ಮುಳುಗಬೇಕು,” ಎಂದರು.</p>
  <p>ಮಜುಂದಾರ–“ಹೌದು ನಾನದನ್ನು ಮಾಡಬೇಕು. ಅದರ ವಿಷಯದಲ್ಲಿ ಸಂಶಯವಿಲ್ಲ. ನಾನು ಇದನ್ನೆಲ್ಲ ಮಾಡುತ್ತಿರುವುದು ಕೇಶವಚಂದ್ರನ ಹೆಸರು ಪ್ರಖ್ಯಾತಿಗೆ ಬರಲಿ ಎಂದು.”</p>
  <p>ಶ್ರೀರಾಮಕೃಷ್ಣರು ಮಂದಹಾಸದಿಂದ ಹೇಳಿದರು : “ನಾನು ನಿನಗೆ ಒಂದು ಕಥೆಯನ್ನು ಹೇಳುತ್ತೇನೆ, ಕೇಳು. ಒಬ್ಬ ಒಂದು ಬೆಟ್ಟದ ಮೇಲೆ<br/>ಒಂದು ಮನೆಯನ್ನು ಕಟ್ಟಿಸಿಕೊಂಡ. ಅದೊಂದು ಮಣ್ಣಿನಿಂದ<br/>ಮಾಡಿದ ಗುಡಿಸಲು. ಆದರೆ ಅದನ್ನು ತುಂಬಾ ಜೋಪಾನವಾಗಿ<br/>ಕಟ್ಟಿದ್ದ. ಕೆಲವು ದಿನಗಳಾದ ಮೇಲೆ ಒಂದು ಬಿರುಗಾಳಿ ಬೀಸ<br/>ತೊಡಗಿತು. ಗುಡಿಸಲು ಅಲುಗಾಡಲು ಪ್ರಾರಂಭವಾಯಿತು. ಮನುಷ್ಯ ಗುಡಿಸ ಲನ್ನು ಉಳಿಸಲು ಪ್ರಯತ್ನಪಟ್ಟ. ವಾಯುದೇವರಿಗೆ ಪ್ರಾರ್ಥನೆ ಮಾಡಿದ :</p>
  <p>‘ವಾಯುದೇವರೆ, ದಯವಿಟ್ಟು ಈ ಗುಡಿಸಲನ್ನು ಉಳಿಸಪ್ಪ.’ ಆದರೆ ವಾಯುದೇವರು ಇದನ್ನು ಗಣನೆಗೆ ತರಲಿಲ್ಲ. ಗುಡಿಸಲು ಬೀಳುವುದರಲ್ಲಿತ್ತು. ಆಗ ಅವನು ಒಂದು ಉಪಾಯವನ್ನು ಯೋಚಿಸಿದ. ವಾಯುದೇವರ ಮಗ ಹನುಮಂತ ಎಂಬುದು ಜ್ಞಾಪಕಕ್ಕೆ ಬಂತು. ಅವನು ತುಂಬಾ ಭಕ್ತಿಯಿಂದ ‘ಮಹನೀಯರೆ, ಈ ಗುಡಿಸಲನ್ನು ಕೆಡವಬೇಡಿ. ಇದು ಹನುಮಂತ ದೇವರಿಗೆ ಸೇರಿರುವುದು. ಗುಡಿಸಲನ್ನು ಹೇಗಾದರೂ ರಕ್ಷಿಸಿ’ ಎಂದು ಕೇಳಿಕೊಂಡ. ಆದರೂ ಗುಡಿಸಲು ಬಹಳ ಅಲುಗಾಡಲು ಪ್ರಾರಂಭವಾಯಿತು. ಯಾರೂ ಇವನ ಪ್ರಾರ್ಥನೆಯನ್ನು ಕೇಳಲಿಲ್ಲ. ಇದು ಹನುಮಂತ ದೇವರಿಗೆ ಸೇರಿದ್ದು, ಇದನ್ನು ಉಳಿಸು ಎಂದು ಹಲವು ಬಾರಿ ಪ್ರಾರ್ಥಿಸಿದ. ಆದರೆ ವಾಯುವಿನ ಪ್ರತಾಪ ಕಡಿಮೆಯಾಗಲಿಲ್ಲ. ಆಗ ಹನುಮಂತ ಶ್ರೀರಾಮಚಂದ್ರನ ಭಕ್ತ ಎಂಬುದು ಜ್ಞಾಪಕಕ್ಕೆ ಬಂತು. ಅವನ ತಮ್ಮನೇ ಲಕ್ಷ್ಮಣ. ನಿರ್ವಾಹವಿಲ್ಲದೆ ಈ ಮನೆಯು ಲಕ್ಷ್ಮಣನಿಗೆ ಸೇರಿದ್ದು, ಇದನ್ನು ಉಳಿಸು ಎಂದು ಪ್ರಾರ್ಥಿಸಿದ. ಆದರೆ ಅದರಿಂದಲೂ ಏನೂ ಪ್ರಯೋಜನವಾಗಲಿಲ್ಲ. ಕೊನೆಗೆ ಅವನು ‘ಈ ಗುಡಿಸಲು ಶ್ರೀರಾಮಚಂದ್ರನಿಗೆ ಸೇರಿರುವುದು ವಾಯುದೇವನೆ, ಇದನ್ನು ಉಳಿಸು’ ಎಂದು ಪ್ರಾರ್ಥಿಸಿದ. ಅದರಿಂದಲೂ ಏನೂ ಪ್ರಯೋಜನವಾಗಲಿಲ್ಲ. ಮನೆ ಬೀಳುವುದರಲ್ಲಿತ್ತು. ತನ್ನ ರಕ್ಷಣೆಗಾಗಿ ಗುಡಿಸಲಿನಿಂದ ಹೊರಗೆ ಓಡಿಬಂದು, ‘ಇದು ಹಾಳಾಗಲಿ, ಇದು ದೆವ್ವದ ಮನೆ’ ಎಂದ.</p>
  <p>“ಈಗ ನೀನು ಕೇಶವಚಂದ್ರನ ಕೀರ್ತಿಯನ್ನು ಉಳಿಸಲು ಪ್ರಯತ್ನಿಸ ಬಹುದು. ಆದರೆ ಭಗವಂತನ ದಯೆಯಿಂದ ಈ ಸಮಾಜ ಬಂತು, ಈಗ ಅದರ ಕಾಲ ಬಂದರೆ ಭಗವಂತನ ಇಚ್ಛೆಯಿಂದಲೇ ಅದು ಆಯಿತು ಎಂಬುದನ್ನು ಮರೆಯಬೇಡ. ಆದಕಾರಣ ಭಗವಂತನಲ್ಲಿ ತನ್ಮಯನಾಗು.”</p>
  <div>೪೩. ಒಬ್ಬ ಆಲೋಚಿಸಿದಂತೆ ಆಗುವುದು</div>
  <p>ಒಬ್ಬ ಮಂತ್ರವಾದಿ ತನಗೆ ಗೊತ್ತಿರುವ ಮಾಯಾ ಮಂತ್ರಗಳನ್ನು ರಾಜನ ಎದುರಿಗೆ ತೋರಿಸುತ್ತಿದ್ದ. ಮಂತ್ರವಾದಿ “ಮಾಯೆಯೇ ಬಾ, ಭ್ರಾಂತಿಯೇ ಬಾ, ರಾಜರೇ ನನಗೆ ಹಣ ಕೊಡಿ, ಬಟ್ಟೆ ಕೊಡಿ” ಎಂದು ಕೇಳುತ್ತಿದ್ದ. ಇದ್ದಕ್ಕಿ ದ್ದಂತೆಯೆ ಅವನ ನಾಲಿಗೆ ತಳಕೆಳಗಾಯಿತು. ಅವನಿಗೆ ಕುಂಭಕ ಪ್ರಾಪ್ತ ವಾಯಿತು. ಅವನು ಯಾವ ಮಾತನ್ನೂ ಆಡಲಿಲ್ಲ. ಯಾವ ಶಬ್ದವೂ ಬರುವು ದಕ್ಕೆ ಆಗಲಿಲ್ಲ. ಅವನು ಸತ್ತು ಹೋದ ಎಂದು ಜನ ಭಾವಿಸಿದರು. ಅವನನ್ನು ಕುಳ್ಳಿರಿಸಿ ಅವನ ಸುತ್ತಲೂ ಗೋಡೆ ಕಟ್ಟಿದರು. ಒಂದು ಸಾವಿರ ವರುಷಗಳಾದ ಮೇಲೆ ಯಾರೋ ಅವನನ್ನು ಹೂಳಿದ್ದ ಸ್ಥಳದಿಂದ ಮೇಲಕ್ಕೆತ್ತಿದ್ದರು. ಅಲ್ಲಿ ಅವನು ಸಮಾಧಿಸ್ಥಿತಿಯಲ್ಲಿದ್ದ. ಅವನನ್ನು ಅಲ್ಲಾಡಿಸಿದಾಗ ಅವನ ನಾಲಿಗೆಯು ಸ್ವಸ್ಥಿತಿಗೆ ಮರಳಿದ ಕೂಡಲೇ ಅವನಿಗೆ ಪ್ರಜ್ಞೆ ಬಂತು. ಅವನು ಒಂದು ಸಾವಿರ ವರುಷದ ಹಿಂದೆ ಹೇಗೆ ಕೂಗುತ್ತಿದ್ದನೋ ಹಾಗೆಯೇ ಈಗಲೂ ಶುರುಮಾಡಿದ: “ಭ್ರಾಂತಿಯೇ ಬಾ, ಮಾಯೆಯೇ ಬಾ. ರಾಜರೇ ನನಗೆ ಹಣ<br/>ಕೊಡಿ. ಬಟ್ಟೆ ಕೊಡಿ” ಅಂತ.</p>
  <p>ದೇವರು ಕಲ್ಪತರು. ನಾನು ಏನೇ ಕೇಳಿದರೂ ಅವನು ಅದನ್ನು<br/>ಕೊಡುವನು. ಆದರೆ ನೀನು ಕಲ್ಪತರುವಿನ ಕೆಳಗೆ ನಿಂತು ಪ್ರಾರ್ಥಿಸ<br/>ಬೇಕು. ಆಗಲೆ ನಿನ್ನ ಪ್ರಾರ್ಥನೆ ಈಡೇರುವುದು. ನೀನು ಮತ್ತೊಂದನ್ನು ತಿಳಿದುಕೊಂಡಿರಬೇಕು. ದೇವರಿಗೆ ನಮ್ಮ ಮನಸ್ಸಿನಲ್ಲಿ ಏನಿದೆಯೊ ಅದು ಗೊತ್ತಿದೆ. ಒಬ್ಬ ಮನುಷ್ಯ ಸಾಧನೆ ಮಾಡುತ್ತಿದ್ದಾಗ ಅವನ ಮನಸ್ಸಿನಲ್ಲಿ ಯಾವ ಬಯಕೆ ಇದೆಯೋ ಅದು ಸಿದ್ಧಿಸುವುದು. ಆಲೋಚನೆಯಂತೆ ಫಲ.</p>
  <div>೪೪. ಈಗ ಅವಳು ಚೆನ್ನಾಗಿದ್ದಾಳೆ</div>
  <p>ಮಾಯಾಮಂತ್ರ ಸ್ವಲ್ಪ ಗೊತ್ತಿದ್ದವರಿಗೆ ಹೆಸರು ಕೀರ್ತಿಗಳೆಲ್ಲ ಬರುವುದು. ಅವರಲ್ಲಿ ಅನೇಕರು ಗುರುಗಳಾಗಲು ಇಚ್ಛಿಸುವರು. ಅವರಿಗೆ ಅನೇಕರ ಪರಿ ಚಯವಾಗುವುದು. ಅನೇಕ ಭಕ್ತರು, ಶಿಷ್ಯರು ಸಿಕ್ಕುವರು. ಅಂತಹ ಗುರುಗಳನ್ನು ಕಂಡಾಗ “ಅವನ ದೆಸೆ ಖುಲಾಯಿಸಿದೆ, ಎಷ್ಟೊಂದು ಜನ ಅವನನ್ನು ನೋಡಲು ಬರುತ್ತಾರೆ, ಅವನಿಗೆ ಅನೇಕ ಶಿಷ್ಯರು ಮತ್ತು ಅನುಯಾಯಿಗಳು ಇದ್ದಾರೆ, ಅವನ ಮನೆಯಲ್ಲಿ ಕುರ್ಚಿ, ಸೋಫ ಇವುಗಳೆಲ್ಲ ತುಂಬಿಹೋಗಿವೆ. ಅನೇಕರು ಅವನಿಗೆ ಬಹುಮಾನವನ್ನು ಕೊಡುವರು, ಅವನಿಗೆ ಅಷ್ಟೊಂದು ಐಶ್ವರ್ಯ ಇದೆ, ಅವನು ಬೇಕಾದರೆ ಎಷ್ಟೊಂದು ಜನರಿಗೆ ಊಟ ಕೊಡಬಲ್ಲ” ಎಂದು ಜನ ಆಡಿಕೊಳ್ಳುತ್ತಾರೆ.</p>
  <p>ಗುರುವಿನ ವೃತ್ತಿ ವೇಶ್ಯೆಯ ವೃತ್ತಿಯಂತೆ. ಹಣಕ್ಕೆ, ಗೌರವಕ್ಕೆ ತನ್ನನ್ನು ತಾನೇ ಮಾರಿಕೊಂಡಂತೆ. ಇಂತಹ ಕ್ಷುಲ್ಲಕ ವಸ್ತುಗಳಿಗೆ ದೇಹ, ಮನಸ್ಸು ಮತ್ತು ಜೀವನವನ್ನು ಒತ್ತೆ ಇಡಬೇಕಾಗಿಲ್ಲ. ಅದರಿಂದ ಭಗವಂತನನ್ನೇ ಸಾಕ್ಷಾತ್ಕಾರ ಮಾಡಿಕೊಳ್ಳಬಹುದು. ಒಬ್ಬ ಮನುಷ್ಯ ಹೆಂಗಸಿನ ವಿಷಯದಲ್ಲಿ ಹೇಳುತ್ತಿದ್ದ, “ಓ ಈಗ ಅವಳ ಅದೃಷ್ಟ ಖುಲಾಯಿಸಿದೆ. ಅವಳಿಗೆ ಎಲ್ಲಾ ಅನುಕೂಲಗಳು ಇವೆ. ಅವಳು ಒಂದು ಮನೆಯನ್ನು ಬಾಡಿಗೆಗೆ ತೆಗೆದುಕೊಂಡಿದ್ದಾಳೆ. ಅಲ್ಲಿ ಹಾಸಿಗೆ, ಸುಪ್ಪತ್ತಿಗೆ, ದಿಂಬು ಇನ್ನೂ ಇತರ ವಸ್ತುಗಳು ಇವೆ. ಎಷ್ಟೊಂದು ಜನರನ್ನು ತನ್ನ ಕೆಳಗೆ ಇಟ್ಟುಕೊಂಡಿದ್ದಾಳೆ ! ಅವರು ಯಾವಾಗಲೂ ಅವಳನ್ನು ಕಾಣುವುದಕ್ಕೆ ಬರುತ್ತಿದ್ದಾರೆ,” ಎಂದು. ಬೇರೆ ಮಾತಿನಲ್ಲಿ ಹೇಳು ವುದಾದರೆ ಅವಳು ಈಗ ವೇಶ್ಯೆ ಆಗಿದ್ದಾಳೆ. ಅದಕ್ಕೇ ಅವಳಿಗೆ ಇಷ್ಟೊಂದು ಸೌಕರ್ಯಗಳು. ಮೊದಲು ಅವಳು ಗೌರವಸ್ಥರ ಮನೆ ಯಲ್ಲಿ ಕೆಲಸ ಮಾಡುತ್ತಿದ್ದಳು. ಈಗ ಅವಳು ಸೂಳೆಯಾಗಿದ್ದಾಳೆ. ಕೆಲಸಕ್ಕೆ ಬಾರದ ವಸ್ತುವಿಗೆ ತನ್ನ ಬಾಳನ್ನೇ ಹಾಳು ಮಾಡಿಕೊಂಡಿದ್ದಾಳೆ.</p>
  <div>೪೫. ಹುಚ್ಚನಂತೆ ನಟಿಸುವುದು ಕೂಡ ಅಪಾಯಕರ</div>
  <p>ಒಬ್ಬನಿಗೆ ತುಂಬಾ ಸಾಲವಿತ್ತು. ಅದರಿಂದ ಪಾರಾಗುವುದಕ್ಕೆ ಅವನು ಹುಚ್ಚನಂತೆ ನಟಿಸತೊಡಗಿದನು. ವೈದ್ಯರಿಗೆ ಅವನ ರೋಗವನ್ನು ಗುಣ ಮಾಡಲು ಆಗಲಿಲ್ಲ. ಅವನಿಗೆ ಹೆಚ್ಚು ಚಿಕಿತ್ಸೆ ಮಾಡಿದಷ್ಟೂ ಅವನ ಹುಚ್ಚು ಹೆಚ್ಚಾಯಿತು. ಕೊನೆಗೆ ಒಬ್ಬ ಬುದ್ಧಿವಂತನಾದ ವೈದ್ಯ ಸತ್ಯವನ್ನು ಕಂಡುಹಿಡಿದ. ಹುಚ್ಚನಂತೆ ನಟಿಸುತ್ತಿದ್ದವನ ಹತ್ತಿರ ಹೋಗಿ, ಅವನಿಗೆ ಹೀಗೆ ಬುದ್ಧಿ ಹೇಳಿದನು : “ಸ್ನೇಹಿತನೆ, ನೀನು ಏನು ಮಾಡುತ್ತಿರುವೆ ? ಹುಚ್ಚನಂತೆ ನಟಿಸಿದರೆ ಕೊನೆಗೆ ಹುಚ್ಚನಾಗುವೆ. ಜೋಪಾನ ! ಆಗಲೇ ನಿನ್ನಲ್ಲಿ ಕೆಲವು ಹುಚ್ಚನ ಲಕ್ಷಣಗಳು ಕಾಣಬರುತ್ತಿವೆ.” ಈ ಬುದ್ಧಿವಾದದಿಂದ ಆತ ಹುಚ್ಚನಂತೆ ನಟಿಸು ವುದನ್ನು ಬಿಟ್ಟುಬಿಟ್ಟ. ಒಬ್ಬ ಮತ್ತೊಬ್ಬನಂತೆ ನಟಿಸಿದರೆ ಅವನ ಹಾಗೆಯೇ ಆಗುತ್ತಾನೆ.</p>
  <div>೪೬. ನೀನು ಒಳ್ಳೆಯದನ್ನು ಸ್ವಾಗತಿಸಿದರೆ ಕೆಟ್ಟದ್ದೂ ಬರುವುದು</div>
  <p>ಒಬ್ಬ ಬ್ರಾಹ್ಮಣ ಒಂದು ತೋಟವನ್ನು ಇಟ್ಟುಕೊಂಡಿದ್ದ. ಅವನು ಅತ್ಯಂತ ಆದರದಿಂದ ಅದನ್ನು ನೋಡಿಕೊಳ್ಳುತ್ತಿದ್ದ. ಒಂದು ಸಲ ಹಸುವೊಂದು ಅವನ ತೋಟಕ್ಕೆ ನುಗ್ಗಿ ಅವನು ಅಧಿಕವಾಗಿ ಪ್ರೀತಿಸುತ್ತಿದ್ದ ಮಾವಿನ ಸಸಿಗಳನ್ನು ಮೇಯಿತು. ಅದನ್ನು ನೋಡಿದ ಬ್ರಾಹ್ಮಣನಿಗೆ ಕೋಪವನ್ನು ತಡೆಯಲಾಗ ಲಿಲ್ಲ. ಹಸುವನ್ನು ಚೆನ್ನಾಗಿ ಹೊಡೆದನು. ಇದರಿಂದ ಹಸು ಸತ್ತುಹೋಯಿತು. ಈ ಸುದ್ದಿ ಕಾಡುಗಿಚ್ಚಿನಂತೆ ಊರಲ್ಲೆಲ್ಲ ಹರಡಿತು. ಬ್ರಾಹ್ಮಣ ಒಂದು ಗೋವನ್ನು ಹತ್ಯೆಮಾಡಿದ್ದಾನೆ ಎಂಬ ವದಂತಿ ಊರಿನಲ್ಲೆಲ್ಲ ಹಬ್ಬಿತು. ಗೋಹತ್ಯಾ ಪಾಪಕ್ಕೆ ಒಳಗಾಗಿರುವೆ ಎಂದು ಯಾರಾದರೂ ಹೇಳಿದರೆ ವೇದಾಂತಿಯಾದ ಆ ಬ್ರಾಹ್ಮಣ ಹೇಳುತ್ತಿದ್ದ: “ಗೋವಿನ ಸಾವಿಗೆ<br/>ಕಾರಣ ನಾನಲ್ಲ. ನನ್ನ ಕೈ ಅದನ್ನು ಮಾಡಿತು. ದೇವೇಂದ್ರನು ಈ<br/>ಕೈಗಳಿಗೆ ಅಧಿದೇವತೆ, ಅವನೇ ಈ ಪಾಪಕ್ಕೆ ಕಾರಣ” ಎಂದು.<br/>ಸ್ವರ್ಗದಲ್ಲಿದ್ದ ಇಂದ್ರನಿಗೆ ಈ ಸಮಾಚಾರ ತಿಳಿಯಿತು. ಇಂದ್ರ<br/>ಒಬ್ಬ ವೃದ್ಧಬ್ರಾಹ್ಮಣನಂತೆ ವೇಷ ಬದಲಾಯಿಸಿಕೊಂಡು ತೋಟದ ಮಾಲಿಕನ ಹತ್ತಿರ ಬಂದು “ಯಾರದಯ್ಯ ಈ ತೋಟ?” ಎಂದ. ಬ್ರಾಹ್ಮಣ “ನನ್ನದು” ಎಂದ. ಇಂದ್ರ, “ಇದು ಸುಂದರವಾದ ತೋಟ. ನಿನ್ನ ಬಳಿ ಚೆನ್ನಾಗಿ ಕೆಲಸ ಮಾಡುವ ತೋಟಗಾರನಿರಬೇಕು” ಎಂದು ಅವನನ್ನು ಹೊಗಳಿದ. ಆಗ ಬ್ರಾಹ್ಮಣ “ಇದನ್ನೆಲ್ಲ ನಾನೇ ಮಾಡಿದ್ದು. ಈ ಗಿಡಗಳನ್ನು ನಾನೇ ನೆಟ್ಟವನು” ಎಂದನು. ಇಂದ್ರ “ಚೆನ್ನಾಗಿ ಮಾಡಿರುವೆ. ಇದನ್ನೆಲ್ಲ ಚೆನ್ನಾಗಿ ಆಲೋಚನೆ ಮಾಡಿ ಅಂದವಾಗಿ ನೆಟ್ಟಿರುವೆ” ಎಂದ. ಬ್ರಾಹ್ಮಣ : “ಅದನ್ನೆಲ್ಲ ನಾನೇ ಮಾಡಿದ್ದು.” ಕೊನೆಗೆ ಇಂದ್ರ ಬ್ರಾಹ್ಮಣನಿಗೆ ಕೈಮುಗಿಯುತ್ತ : “ಈ ತೋಟ ದಲ್ಲಿ ಏನೇನು ಆಗಿದೆಯೊ ಅದರ ಕೀರ್ತಿಯೆಲ್ಲ ನಿನಗೆ, ಹಸುವನ್ನು ಕೊಂದ ಪಾಪ ಮಾತ್ರ ಇಂದ್ರನಿಗೇಕೆ ?” ಎಂದನು.</p>
  <div>೪೭. ಪವಾಡ ಶಕ್ತಿಗಳು ಹೇಗಿರುತ್ತವೆ ?</div>
  <p>ಒಂದು ಕಾಲದಲ್ಲಿ ನಾನು ಹೃದಯನು ಹೇಳಿದಂತೆ ಕೇಳುತ್ತಿದ್ದೆ. ಅವನು “ಪವಾಡಶಕ್ತಿಗಳನ್ನು ನೀಡೆಂದು ಭಗವತಿಯನ್ನು ಪ್ರಾರ್ಥಿಸು” ಎಂದನು. ನಾನು ದೇವಸ್ಥಾನಕ್ಕೆ ಹೋದೆ. ಅಲ್ಲಿ ನಾನೊಂದು ದಿವ್ಯದರ್ಶನದಲ್ಲಿ ಮೂವತ್ತು, ಮೂವತ್ತೈದು ವಯಸ್ಸಿನ ವಿಧವೆ ಹೇಸಿಗೆಯನ್ನು ತನ್ನ ಮೈಯೆಲ್ಲ ಬಳಿದುಕೊಂಡಿದ್ದನ್ನು ಕಂಡೆ. ಆಗ ಪವಾಡ ಶಕ್ತಿಗಳು ಅಮೇಧ್ಯಕ್ಕೆ ಸಮ ಎಂದು ಗೊತ್ತಾಯಿತು. ನನಗೆ ಹೃದಯನ ಮೇಲೆ ತುಂಬಾ ಕೋಪ ಬಂತು, ಏಕೆಂದರೆ ಅವನೇ ನನಗೆ ಪವಾಡಶಕ್ತಿಗಳಿಗಾಗಿ ಪ್ರಾರ್ಥಿಸು ಎಂದು ಪ್ರಚೋದಿಸಿದವನು.</p>
  <div>೪೮. ಗೋಶಾಲೆಯಲ್ಲಿ ಕುದುರೆಗಳು</div>
  <p>ದೇವರನ್ನು ಕಂಡಿಲ್ಲದ ಮನುಷ್ಯನ ಬೋಧನೆ ಸರಿಯಾದ ಪ್ರಭಾವ ಬೀರು ವುದಿಲ್ಲ. ಅವನು ಒಂದು ವಿಷಯವನ್ನು ಸರಿಯಾಗಿರುವುದನ್ನು ಹೇಳಿದರೆ ಮರುಕ್ಷಣವೆ ಏನೇನೊ ಅಸಂಬದ್ಧವನ್ನು ಹೇಳುವನು.</p>
  <p>ಬ್ರಹ್ಮಸಮಾಜದ ನೇತಾರನೊಬ್ಬನಾದ ಸಮಾಧ್ಯಾಯಿಯು ಒಂದು ಉಪ ನ್ಯಾಸವನ್ನು ಕೊಟ್ಟ. ಅವನು “ದೇವರು ಮಾತು ಮತ್ತು ಮನಸ್ಸಿಗೆ ಅತೀತ. ಅವನು ನೀರಸ. ನಿನ್ನಲ್ಲಿರುವ ಭಕ್ತಿ ಮತ್ತು ಪ್ರೀತಿಯ ರಸವನ್ನು ಅವನಿಗೆ ಲೇಪಿಸಿ ಅವನನ್ನು ಪೂಜಿಸು” ಎಂದು ಹೇಳಿದ. ನೋಡಿ ! ದೇವರನ್ನು ನೀರಸ ಎನ್ನುತ್ತಾನೆ ! ಭಗವಂತನೇ ಎಲ್ಲಾ ರಸದ ಮೂಲ. ಅವನು ಸಚ್ಚಿದಾನಂದ ಸ್ವರೂಪ. ಅಂತಹ ಉಪನ್ಯಾಸದಿಂದ ಏನು ಪ್ರಯೋಜನ ? ಜನರಿಗೆ ಅವನು ಏನನ್ನಾದರೂ ಬೋಧಿಸಲು ಸಾಧ್ಯವೆ ? ಅಂತಹ ಉಪನ್ಯಾಸಕ ತನ್ನ ಮಾವನ ಮನೆಯ ಗೊಂತಿನ ತುಂಬ ಕುದುರೆಗಳು ಇವೆ ಎಂದು ಹೇಳಿದ ವ್ಯಕ್ತಿಯಂತೆ. ಕುದುರೆಗಳು ಎಂದಾದರೂ ಹಸುವಿನ ಗೊಂತಿನಲ್ಲಿರುತ್ತವೆಯೆ ? ಇದರಿಂದ ಅಲ್ಲಿ ಕುದುರೆಗಳೇ ಇಲ್ಲವೆನ್ನಬಹುದು. ಅದರಂತೆಯೇ ಅಲ್ಲಿ ಹಸುಗಳೂ ಇಲ್ಲವೆನ್ನಬಹುದು.</p>
  <div>೪೯. ಆಕರ್ಷಣೀಯ ಆತಂಕಗಳು</div>
  <p>ಶ್ರೀರಾಮಕೃಷ್ಣರು ಮಹೇಂದ್ರ ಮುಖರ್ಜಿ ಎಂಬ ಭಕ್ತನಿಗೆ<br/>ಹೇಳುತ್ತಾರೆ, “ನಿನಗೆ ಮಕ್ಕಳಿಲ್ಲ. ನೀನು ಯಾರಿಗೂ ದಾಸನಾಗಿಲ್ಲ.<br/>ಆದರೂ ನಿನಗೆ ವಿರಾಮವೇ ಇಲ್ಲವಲ್ಲ ! ದೇವರೇ ನಿನ್ನನ್ನು ಕಾಪಾಡ<br/>ಬೇಕು. ನಿನ್ನ ಮನಸ್ಸನ್ನು ಬೇರೆ ಕಡೆ ಎಳೆಯಲು ಮಕ್ಕಳಿಲ್ಲ. ನನಗೆ ಪರಿಚಯವಿರುವ ಒಬ್ಬ ಡೆಪ್ಯುಟಿ ಮ್ಯಾಜಿಸ್ಟ್ರೇಟ್​ಗೆ ತಿಂಗಳಿಗೆ ಎಂಟು ನೂರು ರೂಪಾಯಿ ಸಂಬಳ. ಅವನು ಕೇಶವ ಬಾಬುವಿನ ಮನೆಯಲ್ಲಿ ಏನೋ ನಾಟಕ ನೋಡುವುದಕ್ಕೆ ಹೋಗಿದ್ದ. ನಾನೂ ಅಲ್ಲಿ ಇದ್ದೆ. ರಾಖಾಲ ಮತ್ತು ಇನ್ನೂ ಇತರ ಭಕ್ತರೂ ಅಲ್ಲಿಗೆ ಬಂದಿದ್ದರು, ನನ್ನ ಬಳಿಯೇ ಕುಳಿತಿದ್ದರು. ಸ್ವಲ್ಪ ಕಾಲದ ಮೇಲೆ ರಾಖಾಲ ಸ್ವಲ್ಪ ಹೊತ್ತು ಹೊರಗೆ ಹೋದ. ಡೆಪ್ಯುಟಿ ಮ್ಯಾಜಿಸ್ಟ್ರೇಟ್ ತನ್ನ ಮಗನನ್ನು ರಾಖಾಲನ ಸ್ಥಳದಲ್ಲಿ ಕುಳ್ಳಿರಿಸಿದ. “ನೀನು ಅಲ್ಲಿ ಅವ ನನ್ನು ಕುಳ್ಳಿರಿಸಬಾರದು” ಎಂದೆ. ನನ್ನ ಮನಃ ಸ್ಥಿತಿ ಹೇಗಿತ್ತೆಂದರೆ–ನನ್ನ ಪಕ್ಕದವನು ಏನು ಹೇಳುತ್ತಾನೋ ನಾನು ಅದನ್ನು ಮಾಡಬೇಕಾಗಿತ್ತು. ಅದಕ್ಕಾಗಿ ರಾಖಾಲನನ್ನು ನನ್ನ ಬಳಿ ಕುಳ್ಳಿರಿಸಿಕೊಂಡಿದ್ದೆ. ನಾಟಕ ಆಗುವ ತನಕ ಆ ಡೆಪ್ಯೂಟಿ ತನ್ನ ಮಗನೊಡನೆ ಬರೀ ಹರಟುತ್ತಿದ್ದ. ಆ ಮೂರ್ಖ ನಾಟಕವನ್ನು ಸ್ವಲ್ಪವೂ ನೋಡಲಿಲ್ಲ. ಅವನು ತನ್ನ ಹೆಂಡತಿ ಹೇಳಿದಂತೆ ಕೇಳುತ್ತಾನೆ ಎಂಬುದನ್ನೂ ಕೇಳಿದೆ. ಆ ಅನಿಷ್ಟ ಕೋತಿ ಮುಖದ ಹುಡುಗನ ದೆಸೆಯಿಂದ ಅವನು ನಾಟಕವನ್ನು ನೋಡಲಾಗಲಿಲ್ಲ. ವ್ಯಾಮೋಹವು ಯಾವ ಸುಖವನ್ನು ಅನುಭವಿಸುವುದಕ್ಕೂ ನಮ್ಮನ್ನು ಬಿಡುವು ದಿಲ್ಲ. ಪತಂಗಗಳು ಬೆಳಕಿನ ವ್ಯಾಮೋಹಕ್ಕೆ ಸೋತು, ಸಾವನ್ನಪ್ಪುತ್ತವೆ.</p>
  <div>ಅಹಂಕಾರ</div>
  <div/>
  <div/>
  <div>೫ಂ. ನನ್ನ ಸಮಾನ ಯಾರೂ ಇಲ್ಲ ಎನ್ನುವ ದುರಹಂಕಾರ</div>
  <div/>
  <p>ಹಸು ಹಂಬಾ ಎಂದು ಕೂಗುವುದು. ಹಂಬಾ ಎಂದರೆ ‘ನಾನು’ ಎಂದು. ಅದಕ್ಕಾಗಿ ಅದು ಅಷ್ಟೊಂದು ದುಃಖಕ್ಕೆ ಒಳಗಾಗುವುದು. ಅದನ್ನು ನೇಗಿಲಿಗೆ ಕಟ್ಟಿ ಮಳೆ ಬಿಸಿಲೆನ್ನದೆ ಉಳುತ್ತಾರೆ. ಅನಂತರ ಒಂದು ಕಟುಕ ಬಂದು ಕೊಲ್ಲಬಹುದು. ಅದರ ಚರ್ಮದಿಂದ ಎಕ್ಕಡ ಮಾಡುತ್ತಾರೆ. ತಮ್ಮಟೆ ಮಾಡು ತ್ತಾರೆ. ಆಗ ಅದನ್ನು ಚೆನ್ನಾಗಿ ಹೊಡೆಯುತ್ತಾರೆ. ಅಲ್ಲಿಗೇ ಅದರ ಶಿಕ್ಷೆ ನಿಲ್ಲುವುದಿಲ್ಲ. ಅನಂತರ ಅದರ ಕರುಳಿನಿಂದ ದಾರ ಮಾಡಿ ಅದನ್ನು ಹತ್ತಿ ಹೆಕ್ಕುವ ಬಿಲ್ಲಿಗೆ ಬಿಗಿಯುತ್ತಾರೆ. ಆಗ ಅದು, ಹಂಬ ಹಂಬ, ಅಂದರೆ ನಾನು ನಾನು ಎಂದು ಹೇಳುವುದಿಲ್ಲ. ತುಹು ತುಹು, ನೀನು ನೀನು ಎನ್ನುವುದು. ಆಗ ಮಾತ್ರ ಅದರ ಕಷ್ಟ ಪರಿಹಾರ.</p>
  <p>ದೇವರೇ, ನಾನು ನಿನ್ನ ಸೇವಕ, ನೀನು ನನ್ನ ಯಜಮಾನ. ನಾನು ಮಗು, ನೀನು ತಾಯಿ. ಎಲ್ಲ ದುಃಖಕ್ಕೂ ಅಹಂಕಾರವೇ ಮೂಲ.</p>
  <div>೫೧. ದುರಹಂಕಾರ ಹಾನಿಕರವಾದುದು</div>
  <p>ಗುರುವಿನಲ್ಲಿ ಅಗಾಧವಾದ ಭಕ್ತಿಯಿದ್ದ ಶಿಷ್ಯನೊಬ್ಬ ಗುರುವಿನ ನಾಮ ಸ್ಮರಣೆಯ ಸಹಾಯದಿಂದಲೇ ನದಿಯ ಮೇಲೆ ನಡೆದುಕೊಂಡು ಹೋದ. ಗುರು ಇದನ್ನು ನೋಡಿ, “ಏನು ನನ್ನ ಹೆಸರಿನಲ್ಲಿ ಇಷ್ಟೊಂದು<br/>ಶಕ್ತಿ ಇದೆಯೆ ? ಹಾಗಾದರೆ ನನ್ನ ಮಹಿಮೆ ಎಷ್ಟು, ನಾನೆಷ್ಟು<br/>ಬಲಶಾಲಿ” ಎಂದು ಭಾವಿಸಿದ. ಮಾರನೆ ದಿನ ಗುರು ಕೂಡ<br/>“ನಾನು, ನಾನು” ಎನ್ನುತ್ತ ನದಿಯ ಮೇಲೆ ಹೋಗಲು ಯತ್ನಿಸಿದ.<br/>ಕಾಲಿಟ್ಟ ತತ್​ಕ್ಷಣವೆ ನೀರಿನಲ್ಲಿ ಮುಳುಗಿದ. ಪಾಪ, ಅವನಿಗೆ ನೀರಿನಲ್ಲಿ ಈಜು ವುದಕ್ಕೂ ಬರುತ್ತಿರಲಿಲ್ಲ. ನಂಬಿಕೆಯಿಂದ ಅದ್ಭುತವನ್ನು ಸಾಧಿಸಬಹುದು. ಆದರೆ ದುರಹಂಕಾರದಿಂದ ಅವನು ನಾಶವಾಗುತ್ತಾನೆ. ಅಹಂಕಾರದ ಭಾರ ಸಂಸಾರದ ನೀರಿನಲ್ಲಿ ಮುಳುಗುವಂತೆ ಮಾಡುತ್ತದೆ.</p>
  <div>೫೨. ಶಂಕರಾಚಾರ್ಯರು ಮತ್ತು ಅವರ ದಡ್ಡ ಶಿಷ್ಯ</div>
  <p>ಶಂಕರಾಚಾರ್ಯರಿಗೆ ಒಬ್ಬ ದಡ್ಡ ಶಿಷ್ಯನಿದ್ದ. ಶಂಕರಾಚಾರ್ಯರು ಏನು ಮಾಡಿ ದರೂ ಅದನ್ನೆಲ್ಲ ಅನುಕರಿಸುತ್ತಿದ್ದ. ಶಂಕರಾಚಾರ್ಯರು ‘ಶಿವೋ<span class="en">s</span>ಹಂ’ ಅಂದರೆ, ಶಿಷ್ಯನು ಕೂಡ ‘ಶಿವೋ<span class="en">s</span>ಹಂ’ ಎಂದನು. ಇವನಿಗೆ ಬುದ್ಧಿ ಕಲಿಸಬೇಕೆಂದು ಶಂಕರಾಚಾರ್ಯರು ಅಂದುಕೊಂಡರು. ಒಮ್ಮೆ ಅವರು ಕಮ್ಮಾರನ ಕುಲುಮೆ ಹತ್ತಿರ ಹೋಗುತ್ತಿದ್ದರು. ಶಂಕರಾಚಾರ್ಯರು ದ್ರವರೂಪದಲ್ಲಿರುವ ಬಿಸಿ ಕಬ್ಬಿಣ ವನ್ನು ಕುಡಿದರು. ಶಿಷ್ಯನಿಗೂ ಹಾಗೆ ಮಾಡಲು ಹೇಳಿದರು. ಆದರೆ ಗುರುಗಳ ಈ ಕೆಲಸವನ್ನು ಅವನಿಗೆ ಮಾಡಲು ಸಾಧ್ಯವಾಗಲಿಲ್ಲ. ಅಂದಿನಿಂದ ‘ಶಿವೋ<span class="en">s</span>ಹಂ’ ಹೇಳುವುದನ್ನು ನಿಲ್ಲಿಸಿದ. ಅನುಕರಣೆ ಅವನತಿಯ ಚಿಹ್ನೆ.</p>
  <div>೫೩. ಶಿವನ ನಂದಿ ಹಲ್ಲನ್ನು ತೋರಿಸಿದಾಗ</div>
  <p>ದೇವರೊಬ್ಬನೇ ಎಲ್ಲವನ್ನು ಮಾಡುವವನು. ನಾವುಗಳೆಲ್ಲ ಅವನ ನಿಮಿತ್ತ. ಜ್ಞಾನಿಗೂ ಕೂಡ ಅಹಂಕಾರಪಡಲು ಆಸ್ಪದವಿಲ್ಲ. ಶಿವನ ಮಹಿಮೆಯನ್ನು ರಚಿಸಿದ ಕವಿ ತಾನು ತುಂಬ ಶ್ರೇಷ್ಠವಾದುದನ್ನು ರಚಿಸಿರುವೆನು ಎಂದು ಅಹಂಕಾರಪಟ್ಟ. ಆದರೆ ಶಿವನ ನಂದಿ ತನ್ನ ಹಲ್ಲುಗಳನ್ನು ತೋರಿಸಿದಾಗ ಅವನ ಅಹಂಕಾರ ತಗ್ಗಿತು. ನಂದಿಯ ಬಾಯಲ್ಲಿ ಇದ್ದ ಪ್ರತಿಯೊಂದು ಹಲ್ಲೂ ಅವನು ರಚಿಸಿದ ಸ್ತೋತ್ರದ ಶಬ್ದವಾಗಿತ್ತು. ನಿನಗೆ ಇದರ ಅರ್ಥ ಗೊತ್ತಾ ಯಿತೆ? ಆ ಶಬ್ದಗಳು ಅನಾದಿ ಕಾಲದಿಂದ ಇದ್ದವು. ಲೇಖಕನು ಅವನ್ನು ಕಂಡು ಹಿಡಿದನು, ಅಷ್ಟೆ.</p>
  <div>೫೪. ಅಹಂಕಾರ</div>
  <p>ನನ್ನ ಸಮಾನ ಯಾರೂ ಇಲ್ಲ ಎಂದು ತಿಳಿಯುವುದು–ಕೆಲವು ಗ್ರಂಥ ಗಳನ್ನು ಓದಿದವರು ಈ ಅಹಂಕಾರದಿಂದ ಪಾರಾಗಲಾರರು. ಒಂದು ಸಲ ಕಾಳೀಕೃಷ್ಣ ಠಾಕೂರರೊಂದಿಗೆ ದೇವರ ವಿಷಯವನ್ನು ಕುರಿತು ಮಾತನಾಡಿದೆ. ಆತ “ನನಗೆ ಇದೆಲ್ಲ ಗೊತ್ತಿದೆ” ಎಂದ. ಆಗ ನಾನು “ಡೆಲ್ಲಿಯನ್ನು ನೋಡಿ ಬಂದವನು ಆ ಬಗ್ಗೆ ಜಂಬ ಕೊಚ್ಚಿಕೊಳ್ಳುವನೇ ? ಒಬ್ಬ ಸಭ್ಯವ್ಯಕ್ತಿ ತಾನು ಸಭ್ಯವ್ಯಕ್ತಿ ಎಂದು ಎಲ್ಲರೆದುರಿಗೆ ಡಂಗುರ ಹೊಡೆಯುವುದಿಲ್ಲ,” ಎಂದೆ.</p>
  <p>ಅಹಂಕಾರ ಮನುಷ್ಯನ ತಲೆಯನ್ನು ಹೇಗೆ ತಿರುಗಿಸುತ್ತದೆ ! ದಕ್ಷಿಣೇಶ್ವರ ದೇವಸ್ಥಾನದಲ್ಲಿ ಕೆಲಸ ಮಾಡುವ ಝಾಡಮಾಲಿ ಇದ್ದಳು. ಅವಳ ಅಹಂಕಾರಕ್ಕೆ ಪಾರವೇ ಇರಲಿಲ್ಲ. ಎಲ್ಲಾ ಕೆಲವು ಒಡವೆಗಳಿಗಾಗಿ. ಒಂದು ದಿನ ಎದುರಿಗೆ ದಾರಿಯಲ್ಲಿ ಕೆಲವು ಗಂಡಸರು ಹೋಗುತ್ತಿದ್ದರು. ಆಕೆ ಅವರಿಗೆ “ಏಯ್ ! ರಸ್ತೆಯ ಆಚೆ ಬದಿಗೆ ಹೋಗಿ” ಎಂದು ಅರಚಿಕೊಂಡಳು. ಕಸ ಗುಡಿಸುವವಳೇ ಹೀಗೆ ಮಾತನಾಡಿದರೆ ಇನ್ನು ಬೇರೆಯವರ ಅಹಂಕಾರದ ವಿಷಯ ಕೇಳಬೇಕೆ?</p>
  <div>ಪೂರ್ವ ಸಂಸ್ಕಾರಗಳು</div>
  <div/>
  <div/>
  <div>೫೫. ಪೂರ್ವ ಸಂಸ್ಕಾರಗಳು ಬಹಳ ಬಲವಾದವು</div>
  <div/>
  <div/>
  <p>ಹುಟ್ಟಿನಿಂದ ಬಂದ ಸ್ವಭಾವಗಳು ಎಷ್ಟು ಬಲಶಾಲಿ ಎಂಬುದನ್ನು<br/>ಹೇಳುತ್ತೇನೆ ಕೇಳಿ. ಒಬ್ಬ ರಾಜಕುಮಾರ ಹಿಂದಿನ ಜನ್ಮದಲ್ಲಿ ಅಗಸರವ ನಾಗಿದ್ದ. ಈ ಜನ್ಮದಲ್ಲಿ ತನ್ನ ಸಂಗಡಿಗರೊಂದಿಗೆ ಆಟವಾಡುತ್ತಿದ್ದಾಗ ಅವನು ಹೇಳಿದ : “ಈ ಆಟಗಳೆಲ್ಲ ಸಾಕು. ನಾನು ಹೊಸದೊಂದು ಆಟವನ್ನು ತೋರಿಸಿ ಕೊಡುತ್ತೇನೆ. ತಡೆಯಿರಿ. ನಾನು ನನ್ನ ಹೊಟ್ಟೆಯ ಮೇಲೆ ಮಲಗಿಕೊಳ್ಳುತ್ತೇನೆ. ನೀವು ನನ್ನ ಬೆನ್ನಿನ ಮೇಲೆ ಅಗಸರಂತೆ ಬಟ್ಟೆ ಒಗೆಯಿರಿ. ಆಗ ನೀವು ಬುಸು ಗುಟ್ಟುತ್ತ ಇರಬೇಕು.” ನಾವು ಎಂಥ ಸಂಸ್ಕಾರಗಳನ್ನು ಸೃಷ್ಟಿಸಿಕೊಳ್ಳುತ್ತಿರುವೆವು ಎಂಬ ವಿಷಯದಲ್ಲಿ ಎಚ್ಚರಿಕೆಯಿಂದಿರಬೇಕು.</p>
  <div>೫೬. ಹಿಂದೂ ಬಲಾತ್ಕಾರದಿಂದ ಮಹಮ್ಮದೀಯನಾದ</div>
  <p>ಒಂದು ಸಲ ಒಬ್ಬ ಒಳ್ಳೆಯ ಹಿಂದೂ ಭಕ್ತನಿದ್ದ. ಅವನು ಯಾವಾಗಲೂ ಭಗವತಿಯನ್ನು ಪೂಜಿಸುತ್ತಿದ್ದ ಮತ್ತು ನಾಮ ಸ್ಮರಣೆಯನ್ನು ಮಾಡುತ್ತಿದ್ದ. ಮುಸಲ್ಮಾನರು ದೇಶವನ್ನು ಗೆದ್ದ ಮೇಲೆ ಈ ಹಿಂದೂವನ್ನು ಮಹಮ್ಮದೀಯ ಧರ್ಮಕ್ಕೆ ಬಲಾತ್ಕಾರದಿಂದ ಮತಾಂತರಿಸಿದರು. “ಇಂದಿನಿಂದ ನೀನು ಮಹಮ್ಮದೀಯ. ‘ಅಲ್ಲಾ’ ಎಂದೆನ್ನು. ಅಲ್ಲಾನ ಹೆಸರನ್ನೇ ಉಚ್ಚಾರ ಮಾಡಬೇಕು” ಎಂದರು. ಅವನು ಬಹಳ ಕಷ್ಟದಿಂದ ಅಲ್ಲಾನ ಹೆಸರನ್ನು ಹೇಳಿದ. ಆದರೆ ಮಧ್ಯೆಮಧ್ಯೆ ‘ಜಗದಂಬಾ’ ಎಂದು ಹೇಳುತ್ತಿದ್ದ. ಮಹಮ್ಮದೀಯರು ಇದಕ್ಕಾಗಿ ಅವನನ್ನು ಹೊಡೆಯಲು ಯತ್ನಿಸಿದರು. ಆಗ ಹೊಸದಾಗಿ ಮಹಮ್ಮದೀಯನಾದವನು “ದಯವಿಟ್ಟು ನನ್ನನ್ನು ಕ್ಷಮಿಸಿ. ನನ್ನನ್ನು ಕೊಲ್ಲಬೇಡಿ. ನಾನು ಅಲ್ಲಾನ ಹೆಸರನ್ನು ಉಚ್ಚರಿಸುವುದಕ್ಕೆ ಬಹಳ ಪ್ರಯತ್ನ ಮಾಡುತ್ತಿರುವೆ. ಆದರೆ ನನ್ನ ಜಗದಂಬ ನನ್ನ ಕಂಠದ ತನಕ ತುಂಬಿಕೊಂಡಿರುವಳು. ಅವಳು ಅಲ್ಲಾನ ಹೆಸರನ್ನು ಹೊರಗಟ್ಟುತ್ತಿರುವಳು.” ಹಿಂದಿನ ಸಂಸ್ಕಾರವನ್ನು ಬಿಡುವುದು ಅಷ್ಟು ಸುಲಭವಲ್ಲ.</p>
  <div>೫೭. ಭಗವಂತನ ದೃಷ್ಟಿಯಲ್ಲಿ ಯಾವುದೂ ನಾಶವಾಗುವುದಿಲ್ಲ</div>
  <p>ಒಬ್ಬನು ಶವಸಾಧನೆಯಲ್ಲಿ ನಿರತನಾಗಿದ್ದ. ಭಗವತಿಯನ್ನು ಒಂದು ಅರಣ್ಯದ ಮಧ್ಯದಲ್ಲಿ ಪೂಜಿಸುತ್ತಿದ್ದ. ಮೊದಮೊದಲು ಭಯಂಕರವಾದ ದೃಶ್ಯ ಗಳನ್ನು ಕಂಡ. ಕೊನೆಗೆ ಒಂದು ಹುಲಿ ಅವನ ಮೇಲೆ ಬಿದ್ದು ಅವನನ್ನು ಕೊಂದು ಹಾಕಿತು. ಮತ್ತೊಬ್ಬ ಆ ದಾರಿಯಲ್ಲಿ ಹೋಗುತ್ತಿದ್ದವನು ಹುಲಿಯನ್ನು ಕಂಡು ರಕ್ಷಣೆಗಾಗಿ ಒಂದು ಮರವನ್ನು ಹತ್ತಿದ. ಅವನು ಕೆಳಗೆ ಇಳಿದ ಮೇಲೆ ಭಗವತಿಯನ್ನು ಪೂಜಿಸುವುದಕ್ಕೆ ಎಲ್ಲಾ ಅಣಿಯಾಗಿರುವುದನ್ನು ಕಂಡ. ಅವನು ಆಚಮನ ಮಾಡಿದ ಮೇಲೆ ಶವದ ಮೇಲೆ ಕುಳಿತುಕೊಂಡ. ಅವನು ಸ್ವಲ್ಪ ಜಪವನ್ನು ಮಾಡಿದ್ದೆ ತಡ ತಕ್ಷಣವೆ ಭಗವತಿ ಅವನಿಗೆ ಪ್ರತ್ಯಕ್ಷಳಾದಳು. ದೇವಿ ಭಕ್ತನಿಗೆ “ನಿನ್ನ ಭಕ್ತಿಗೆ ನಾನು ಮೆಚ್ಚಿರುವೆನು. ನಿನಗೆ ಏನಾದರೂ ವರ ಬೇಕಾದರೆ ಕೇಳು” ಎಂದಳು. ಭಗವತಿಯ ಪಾದಪದ್ಮಗಳಿಗೆ ನಮಸ್ಕರಿಸಿ “ತಾಯಿ, ನಿನ್ನನ್ನು ಒಂದು ಪ್ರಶ್ನೆ ಕೇಳಲೆ ? ನಿನ್ನ ಲೀಲೆಯನ್ನು<br/>ನೋಡಿ ನನಗೆ ಆಶ್ಚರ್ಯವಾಗಿದೆ. ಮತ್ತೊಬ್ಬನು ನಿನ್ನನ್ನು ಪಡೆಯು<br/>ವುದಕ್ಕೆ ಹಲವು ವಸ್ತುಗಳನ್ನು ಸಂಗ್ರಹ ಮಾಡಿಕೊಂಡನು. ಇದ<br/>ಕ್ಕಾಗಿ ಅವನು ಅಷ್ಟೊಂದು ಶ್ರಮಪಟ್ಟನು. ಆದರೆ ನೀನು ಅನು<br/>ಗ್ರಹ ಮಾಡಲಿಲ್ಲ. ನನಗೆ ಪೂಜೆಯ ವಿಷಯವೇ ತಿಳಿಯದು. ನಾನು ಯಾವ ಸಾಧನೆಯನ್ನೂ ಮಾಡಿಲ್ಲ. ನನಗೆ ಭಕ್ತಿ, ಜ್ಞಾನ, ಪ್ರೇಮಗಳೇ ಗೊತ್ತಿಲ್ಲ. ಆದರೂ ನೀನು ನನಗೆ ಒಲಿದೆಯಲ್ಲ. ಇದು ಹೇಗೆ ?” ಎಂದು ಕೇಳಿದನು. ಭಗ ವತಿ ಮಂದಹಾಸದಿಂದ “ನನ್ನ ಮಗುವೆ, ನೀನು ಹಿಂದಿನ ಜನ್ಮದಲ್ಲಿ ಏನೇನು ಮಾಡಿದ್ದೀಯೊ ಅದು ನಿನಗೆ ಗೊತ್ತಿಲ್ಲ. ಹಿಂದೆ ನನ್ನನ್ನು ಒಲಿಸಿಕೊಳ್ಳುವುದಕ್ಕೆ ಹಲವು ಜನ್ಮಗಳು ಪ್ರಯತ್ನಪಟ್ಟೆ. ಆ ತಪಸ್ಸಿನ ಫಲವಾಗಿ ಇವುಗಳೆಲ್ಲ ನಿನಗೆ ಬಂತು. ಆದ್ದರಿಂದಲೇ ನಾನು ಪ್ರತ್ಯಕ್ಷವಾದೆನು. ಈಗ ನಿನಗೇನು ಬೇಕೊ ಆ ವರವನ್ನು ಕೇಳು” ಎಂದಳು. ಒಬ್ಬ ಹಿಂದಿನ ಜನ್ಮದಲ್ಲಿ ಮಾಡಿದ ಕರ್ಮಗಳ ಸ್ವಭಾವವನ್ನು ಒಪ್ಪಬೇಕಾಗಿದೆ.</p>
  <div>೫೮. ಕೆಲವು ಅನಿವಾರ್ಯಗಳು</div>
  <p>ಪ್ರತಿಯೊಬ್ಬನೂ ತಾನು ಮಾಡಿದ ಹಿಂದಿನ ಜನ್ಮದ ಕರ್ಮಗಳ ಪರಿಣಾಮ ವನ್ನು ಅನುಭವಿಸಲೇಬೇಕು. ಪೂರ್ವಜನ್ಮ ಸಂಸ್ಕಾರಗಳ ಮತ್ತು ಪ್ರಾರಬ್ಧ ಕರ್ಮಗಳ ಪ್ರಭಾವವನ್ನು ಎಲ್ಲರೂ ಒಪ್ಪಲೇಬೇಕು. ಸುಖದುಃಖಗಳು ಮಾನವಜನ್ಮದ ಅವಿಭಾಜ್ಯ ಅಂಗಗಳೆಂಬುದನ್ನು ಯಾರೂ ಮರೆಯಬಾರದು. ಕವಿ ಕಂಕಣ ಬರೆದ ‘ಚಂಡಿ’ಯಲ್ಲಿ ಹೀಗೆ ಹೇಳಿದೆ : ಕಲುವೀರನನ್ನು ಜೈಲಿಗೆ ಹಾಕಿ ಅವನ ಎದೆಯ ಮೇಲೆ ದೊಡ್ಡ ಭಾರವನ್ನು ಹೊರಿಸಿದರು. ಆದರೆ ಭಗವತಿಯ ಕೃಪೆಯಿಂದ ಅವನು ಜನ್ಮವೆತ್ತಿದ್ದ. ಯಾವಾಗ ಒಬ್ಬ ದೇಹವನ್ನು ಧರಿಸುವನೋ ಆಗ ಸುಖದುಃಖಗಳು ತಪ್ಪಿದ್ದಲ್ಲ.</p>
  <p>ಶ್ರೀಮಂತನ ಕಥೆಯನ್ನು ಓದು. ಅವನು ದೊಡ್ಡ ಭಕ್ತನಾಗಿದ್ದ. ಅವನ ತಾಯಿ ಖುಲ್ಲನಾ ಭಗವತಿಯ ದೊಡ್ಡ ಭಕ್ತೆ. ಆದರೂ ಅವನ ಕಷ್ಟಗಳಿಗೆ ಕೊನೆಯಿರಲಿಲ್ಲ. ಅವನ ಶಿರಚ್ಛೇದನವಾಗುವುದರಲ್ಲಿತ್ತು. ಇನ್ನೊಂದೆಡೆ ಭಗ ವತಿಯ ದೊಡ್ಡ ಭಕ್ತನಾದ ಒಬ್ಬ ಸೌದೆ ಒಡೆಯುವವನಿಗೆ ಸಂಬಂಧಿಸಿದ ಕಥೆಯಿದೆ. ಅವನಿಗೆ ಭಗವತಿಯ ದರ್ಶನವಾಗಿತ್ತು. ಅವಳ ವಿಶೇಷ ಕೃಪೆಗೆ ಮತ್ತು ಪ್ರೀತಿಗೆ ಪಾತ್ರನಾಗಿದ್ದ. ಆದರೆ ಜೀವನೋಪಾಯ ಕ್ಕಾಗಿ ಅವನು ಅನಂತರವೂ ಕಠಿಣವಾದ ಸೌದೆ ಒಡೆಯುವ ಕೆಲಸವನ್ನೇ ಮಾಡಬೇಕಾಯಿತು. ಶ್ರೀಕೃಷ್ಣನ ತಾಯಿ ದೇವಕಿ ಸೆರೆಮನೆಯಲ್ಲಿದ್ದಾಗ ಶಂಖಚಕ್ರಗದಾಧಾರಿಯಾದ ಭಗವಂತನನ್ನೇ ಕಂಡಳು. ಇವೆಲ್ಲ ಆದರೂ ಸೆರೆಯಿಂದ ಮುಕ್ತಳಾಗಲಿಲ್ಲ.</p>
  <div>ಪಾರಾಗಲು ಮಾರ್ಗ</div>
  <div/>
  <div/>
  <div>೫೯. ಒಂದೇ ದಾರಿ</div>
  <div/>
  <p>ಸಂಸಾರದಲ್ಲಿದ್ದು ಆಧ್ಯಾತ್ಮಿಕ ಜೀವನವನ್ನು ನಡೆಸುವುದು ಏಕೆ<br/>ಸಾಧ್ಯವಿಲ್ಲ? ಆದರೆ ಅದು ಬಹಳ ಕಷ್ಟ. ಒಂದು ಸಲ ನಾನು ಬಾಗಬಜಾರ್ ಸೇತುವೆಯ ಮೇಲೆ ಹೋದೆ. ಅದನ್ನು ಎಷ್ಟೊಂದು ಸರಪಳಿಗಳಿಂದ ಬಿಗಿದಿರು ವರು ! ಅವುಗಳಲ್ಲಿ ಯಾವುದೋ ಒಂದು ಸರಪಳಿ ಕಳಚಿಕೊಂಡರೆ ಏನೂ ಆಗುವುದಿಲ್ಲ, ಏಕೆಂದರೆ ಇನ್ನೂ ಹಲವು ಸರಪಣಿಗಳು ಅದನ್ನು ಹಿಡಿದಿರುತ್ತವೆ. ಅದರಂತೆಯೇ ಸಾಂಸಾರಿಕನಿಗೂ ಹಲವು ಬಂಧನಗಳಿವೆ. ಭಗವಂತನ ಅನು ಗ್ರಹವಿಲ್ಲದೆ ಅವುಗಳಿಂದ ಪಾರಾಗಲಾರ.</p>
  <div>ಭಾಗ ೨</div>
  <div>ಶ್ರದ್ಧೆ</div>
  <div/>
  <div/>
  <div>೬ಂ. ಮಗುವಿನಂತೆ ಶ್ರದ್ಧೆ ಇರಬೇಕು</div>
  <div/>
  <p>ಜಟಿಲ ಎಂಬ ಹುಡುಗ ಒಂದು ಕಾಡಿನ ಮೂಲಕ ಶಾಲೆಗೆ ಹೋಗಿ ಬರು ತ್ತಿದ್ದ. ದಾರಿಯಲ್ಲಿ ಒಂದು ದೊಡ್ಡ ಅರಣ್ಯವಿತ್ತು. ಅಲ್ಲಿ ಹೋಗುವಾಗ ಅವನಿಗೆ ಭಯವಾಗುತ್ತಿತ್ತು. ಒಂದು ದಿನ ತನ್ನ ತಾಯಿಗೆ ಇದನ್ನು ಹೇಳಿದನು. “ನೀನು ಏತಕ್ಕೆ ಅಂಜುವುದು. ಮಧುಸೂದನನನ್ನು ಕರೆ” ಎಂದಳು ತಾಯಿ. “ಅಮ್ಮ ಮಧುಸೂದನ ಯಾರು ?” ಎಂದು ಅವನು ಕೇಳಿದನು. “ಅವನು ನಿನ್ನ ಅಣ್ಣ” ಎಂದಳು ತಾಯಿ. ಇದಾದ ನಂತರ ಒಂದು ದಿನ ಹುಡುಗ ಶಾಲೆಗೆ ಹೋಗುತ್ತಿದ್ದಾಗ ಕಾಡಿನಲ್ಲಿ ಅವನಿಗೆ ಅಂಜಿಕೆಯುಂಟಾಗಿ<br/>“ಅಣ್ಣ, ಮಧುಸೂದನ” ಎಂದು ಕರೆದನು. ಆದರೆ ಅವನಿಗೆ<br/>ಯಾವ ಪ್ರತಿ ಉತ್ತರವೂ ಬರಲಿಲ್ಲ. ಹುಡುಗ ತುಂಬಾ ಅಳುತ್ತ,<br/>“ನನ್ನ ಅಣ್ಣ, ಮಧುಸೂದನ, ನೀನೆಲ್ಲಿರುವೆ ? ನನ್ನ ಹತ್ತಿರ ಬಾ.<br/>ನನಗೆ ಅಂಜಿಕೆಯಾಗಿದೆ” ಎಂದನು. ದೇವರಿಗೆ ಇನ್ನು ಅವನಿಂದ ದೂರ ಇರಲು ಸಾಧ್ಯವಾಗಲಿಲ್ಲ. ಅವನು ಹುಡುಗನ ಎದುರಿಗೆ ಬಂದು “ನೋಡು ನಾನು ಇಲ್ಲಿದ್ದೇನೆ, ನೀನೇಕೆ ಹೆದರುವೆ ?” ಎನ್ನುತ್ತಾ ಹುಡುಗನನ್ನು ಕಾಡಿನಿಂದ ಹೊರಗೆ ಕರೆದುಕೊಂಡು ಹೋಗಿ ದಾರಿಯನ್ನು ತೋರಿಸಿದನು. ಹುಡುಗನನ್ನು ಬೀಳ್ಕೊಡುವಾಗ ದೇವರು, “ನೀನು ಯಾವಾಗ ಕರೆಯುವೆಯೋ ಆಗಲೆಲ್ಲ ನಾನು ಬರುವೆನು. ಭಯಪಡಬೇಡ” ಎಂದನು.</p>
  <p>ಮಗುವಿನಲ್ಲಿರುವ ಈ ಶ್ರದ್ಧೆ, ಈ ವ್ಯಾಕುಲತೆ ಇರಬೇಕು.</p>
  <div>೬೧. ಒಬ್ಬ ಹುಡುಗ ನಿಜವಾಗಿ ದೇವರಿಗೆ ಉಣಿಸಿದನು</div>
  <p>ಒಬ್ಬ ಬ್ರಾಹ್ಮಣ ತನ್ನ ಕುಲದೇವರನ್ನು ನೈವೇದ್ಯದೊಂದಿಗೆ ಪೂಜಿಸುತ್ತಿ ದ್ದನು. ಒಂದು ದಿನ ಅವನು ಕಾರ್ಯನಿಮಿತ್ತ ಹೊರಗೆ ಹೋಗಬೇಕಾಗಿ ಬಂತು. ಮನೆಯನ್ನು ಬಿಡುವಾಗ ತನ್ನ ಮಗನಿಗೆ “ನೀನು ದೇವರಿಗೆ ನೈವೇದ್ಯವನ್ನು ಕೊಡು. ದೇವರಿಗೆ ಉಣಿಸುವುದನ್ನು ಮರೆಯಬೇಡ” ಎಂದನು. ಹುಡುಗ ದೇವರಮನೆಯಲ್ಲಿ ದೇವರಿಗೆ ನೈವೇದ್ಯವನ್ನು ಕೊಟ್ಟನು. ಆದರೆ ವಿಗ್ರಹ ಸ್ವಲ್ಪವೂ ಚಲಿಸಲಿಲ್ಲ. ತನ್ನ ಪೀಠದ ಮೇಲೆ ಸುಮ್ಮನೆ ಕುಳಿತಿತ್ತು. ಬಹಳ ಕಾಲದವರೆಗೆ ಹುಡುಗ ಅಲ್ಲೇ ಇದ್ದ. ಆದರೂ ವಿಗ್ರಹ ಸ್ವಲ್ಪವೂ ಕದಲಲಿಲ್ಲ. ಹುಡುಗನು, ದೇವರು ಪೀಠದಿಂದ ಕೆಳಗೆ ಬಂದು ಆಹಾರವನ್ನು ಸ್ವೀಕರಿಸುವನು ಎಂದು ಪೂರ್ಣ ನಂಬಿದ್ದ. ಮತ್ತೆ ಮತ್ತೆ ಅವನು ಪ್ರಾರ್ಥಿಸಿದನು : “ದೇವರೇ, ಇಳಿದು ಬಂದು ಆಹಾರವನ್ನು ಸ್ವೀಕರಿಸು. ಆಗಲೆ ವೇಳೆ ಆಗಿದೆ. ನಾನು ಇನ್ನು ತುಂಬಾ ಹೊತ್ತು ಕಾದಿರಲಾರೆ.” ಆದರೆ ವಿಗ್ರಹ ಒಂದು ಮಾತನ್ನೂ ಆಡಲಿಲ್ಲ. ಹುಡುಗನು ಅಳತೊಡಗಿದ. “ದೇವರೆ, ನನ್ನ ತಂದೆ ನಿನಗೆ ಊಟ ಕೊಡು ಎಂದು ಹೇಳಿರುವನು. ನೀನು ಏತಕ್ಕೆ ಇಳಿದು ಬರಬಾರದು ? ನನ್ನ ಕೈಯಿಂದ ಏತಕ್ಕೆ ಊಟ ಸ್ವೀಕರಿಸಬಾರದು?” ಎಂದು ಮೊರೆಯಿಟ್ಟ. ಬಹಳ ಕಳಕಳಿ ಯಿಂದ ಪ್ರಾರ್ಥಿಸಿದ. ಭಗವಂತ ಮಂದಹಾಸದಿಂದ ತನ್ನ ಪೀಠ ದಿಂದ ಇಳಿದು ಬಂದು, ಹುಡುಗ ಕೊಟ್ಟಿದ್ದನ್ನು ಸ್ವೀಕರಿಸಿದ. ದೇವರಿಗೆ ಊಟ ಮಾಡಿಸಿದ ಮೇಲೆ ಇವನು ದೇವರಕೋಣೆ ಯಿಂದ ಹೊರಬಂದ. ಇವನ ನೆಂಟರು, “ಈಗ ಪ್ರಸಾದವನ್ನು ತೆಗೆದುಕೊಂಡು ಬಾ” ಎಂದರು. “ಪೂಜೆ ಮುಗಿಯಿತು. ನಾನು ಕೊಟ್ಟಿದ್ದನ್ನೆಲ್ಲ ದೇವರು ತಿಂದುಬಿಟ್ಟ” ಎಂದನು. ಅವನ ನೆಂಟರು “ಇದು ಹೇಗೆ ಸಾಧ್ಯ?” ಎಂದು ಕೇಳಿದರು. ಹುಡುಗನು ಮುಗ್ಧ ಭಾವದಲ್ಲಿ, “ದೇವರು ಕೊಟ್ಟಿದ್ದನ್ನು ತಿಂದು ಬಿಟ್ಟ” ಎಂದನು. ನೆಂಟರು ದೇವರ ಮನೆಗೆ ಹೋಗಿ ನೋಡಿದಾಗ, ಆಶ್ಚರ್ಯಚಕಿತರಾದರು. ಹುಡುಗನು ಕೊಟ್ಟ ನೈವೇದ್ಯವನ್ನು ಭಗವಂತ ಸಂಪೂರ್ಣವಾಗಿ ಸ್ವೀಕರಿಸಿದ್ದ.</p>
  <div>೬೨. ಶಿಷ್ಯೆ ಮತ್ತು ಆಕೆಯ ಮೊಸರಿನ ಕುಡಿಕೆ</div>
  <p>ಒಂದು ಸಲ ಗುರುಗಳೊಬ್ಬರ ಮನೆಯಲ್ಲಿ ಅನ್ನಪ್ರಾಶನ ನಡೆಯಿತು. ಅವರ ಶಿಷ್ಯರು ಯಥಾಶಕ್ತಿ ಗುರುವಿಗೆ ಬೇಕಾದ ಕಾಣಿಕೆಗಳನ್ನು ಕೊಟ್ಟರು. ಅವರಿಗೆ ಒಬ್ಬ ಬಡ ಶಿಷ್ಯೆಯಿದ್ದಳು. ಅವಳು ವಿಧವೆ. ಅವಳ ಹತ್ತಿರ ಒಂದು ಆಕಳಿತ್ತು. ಅವಳು ಹಸುವಿನ ಹಾಲನ್ನು ಕರೆದು ಗುರುಗಳಿಗೆ ಒಂದು ಕುಡಿಕೆ ಹಾಲನ್ನು ಕೊಟ್ಟಳು. ಅಂದಿಗೆ ಬೇಕಾಗುವ ಹಾಲು ಮೊಸರು ಎರಡನ್ನೂ ಅವಳು ಒದಗಿ ಸುವಳು ಎಂದು ಗುರುಗಳು ಭಾವಿಸಿದ್ದರು. ಅವಳು ಕೊಟ್ಟ ಅಲ್ಪ ಹಾಲನ್ನು ನೋಡಿ ಅವರಿಗೆ ಸಿಟ್ಟು ಬಂದು ಆ ಹಾಲನ್ನು ಚೆಲ್ಲಿಬಿಟ್ಟರು. ಕೋಪದಿಂದ, “ನೀರಿನಲ್ಲಿ ಮುಳುಗಿ ಹೋಗು” ಎಂದು ಶಾಪ ಕೊಟ್ಟರು. ವಿಧವೆಯು ‘ಇದು ಗುರುವಿನ ಆಜ್ಞೆ’ ಎಂದು ಭಾವಿಸಿ ನೀರಿನಲ್ಲಿ ಮುಳುಗಲು ಹೋದಳು. ಆಕೆಯ ಸರಳ ಶ್ರದ್ಧೆಯಿಂದ ಸಂತೃಪ್ತನಾದ ದೇವರು ಅವಳಿಗೆ ಕಾಣಿಸಿಕೊಂಡು, “ಈ ಮೊಸರಿನ ಕುಡಿಕೆಯನ್ನು ತೆಗೆದುಕೊ. ಇದನ್ನೆಂದಿಗೂ ಖಾಲಿ ಮಾಡುವುದಕ್ಕೆ ಆಗುವುದಿಲ್ಲ. ನೀನು ಎಷ್ಟು ಮೊಸರನ್ನು ತೆಗೆದರೂ ಅಷ್ಟು ಹೊಸ ಮೊಸರು ಮತ್ತೆ ಬರುವುದು. ಇದರಿಂದ ನಿನ್ನ ಗುರುವಿಗೆ ತೃಪ್ತಿಯಾಗುವುದು,” ಎಂದು ಹೇಳಿ ಒಂದು ಮೊಸರಿನ ಪಾತ್ರೆಯನ್ನು ಆಕೆಗೆ ಕೊಟ್ಟನು. ಗುರುಗಳಿಗೆ ಮೊಸರಿನ ಪಾತ್ರೆಯನ್ನು ಕೊಟ್ಟಾಗ ಅವರಿಗೆ ಆಶ್ಚರ್ಯವಾಯಿತು. ವಿಧವೆಯಿಂದ ಈ ಘಟನೆಯನ್ನು ಕೇಳಿದ ಗುರುಗಳು “ನೀನು ದೇವರನ್ನು ತೋರಿ<br/>ಸದೆ ಇದ್ದರೆ ನಾನು ನೀರಿನಲ್ಲಿ ಬಿದ್ದು ಸಾಯುವೆನು” ಎಂದರು.<br/>ತಕ್ಷಣವೆ ದೇವರು ಪ್ರತ್ಯಕ್ಷನಾದನು. ಆದರೆ ಗುರುಗಳಿಗೆ ಅವ<br/>ನನ್ನು ನೋಡಲಾಗಲಿಲ್ಲ. ದೇವರಿಗೆ ವಿಧವೆ ಹೇಳಿದಳು : “ನನ್ನ ಗುರು<br/>ಗಳು ನಿನ್ನನ್ನು ನೋಡಲಾಗದೆ ಆತ್ಮಹತ್ಯೆ ಮಾಡಿಕೊಂಡರೆ ನಾನೂ ಆತ್ಮಹತ್ಯೆ ಮಾಡಿಕೊಳ್ಳುತ್ತೇನೆ,” ಎಂದು. ಆಗ ದೇವರು ಗುರುಗಳಿಗೆ ಒಂದು ಬಾರಿ ಮಾತ್ರ ದರ್ಶನ ನೀಡಿದನು.</p>
  <div>೬೩. ಸರಳ ರಹಸ್ಯ</div>
  <p>ಮಗುವಿನಲ್ಲಿರುವಂತಹ ಶ್ರದ್ಧೆಭಕ್ತಿಯಿಂದ ಭಗವಂತನನ್ನು ನೋಡ ಬಹುದು. ಒಬ್ಬ ವ್ಯಕ್ತಿಯು ಸಾಧುವೊಬ್ಬನನ್ನು ಕಂಡು, ‘ನನಗೇನಾದರೂ ಬೋಧನೆ ಮಾಡಿ,’ ಎಂದು ಕೇಳಿದ. ಅದಕ್ಕೆ ಸಾಧು “ದೇವರನ್ನು ಹೃತ್ಪೂರ್ವಕ ಪ್ರೀತಿಸು” ಎಂದ. ಪ್ರಶ್ನಿಸಿದವನು, “ನಾನು ದೇವರನ್ನು ಎಂದೂ<br/>ಕಂಡಿಲ್ಲ. ಅವನ ವಿಷಯವಾಗಿ ನನಗೇನೂ ಗೊತ್ತಿಲ್ಲ. ಹಾಗಿರು<br/>ವಾಗ ನಾನು ಅವನನ್ನು ಹೇಗೆ ಪ್ರೀತಿಸಲಿ” ಎಂದು ಕೇಳಿದ. ಆಗ<br/>ಸಾಧು “ನೀನು ಹೃತ್ಪೂರ್ವಕ ಯಾರನ್ನು ಪ್ರೀತಿಸುತ್ತೀಯ ?” ಎಂದು ಕೇಳಿದ. ಅದಕ್ಕೆ ಆ ವ್ಯಕ್ತಿ “ನನ್ನವರೆಂದು ಯಾರೂ ಇಲ್ಲ. ನನ್ನದೊಂದು ಕುರಿ ಇದೆ. ನಾನು ಅದನ್ನೇ ನನ್ನ ಪ್ರಾಣದಂತೆ ಪ್ರೀತಿಸುತ್ತೇನೆ” ಎಂದ. ಆಗ ಸಾಧು, “ಹಾಗಾದರೆ ಆ ಕುರಿಯನ್ನು ನಿನ್ನ ಮನಸ್ಸನ್ನೆಲ್ಲ ಇಟ್ಟು ಪ್ರೀತಿಸು. ಯಾವಾಗಲೂ ಆ ಕುರಿಯಲ್ಲಿ ದೇವರು ಇರುವನು ಎಂಬುದನ್ನು ನಂಬು” ಎಂದು ಹೇಳಿದ. ಆತ ಕುರಿಯನ್ನು ಬಹಳ ಪ್ರೀತಿಯಿಂದ ನೋಡಿಕೊಳ್ಳಲಾ ರಂಭಿಸಿದ. ದೇವರು ಆ ಕುರಿಯಲ್ಲಿ ಇರುವನು ಎಂದು ಅಕ್ಷರಶಃ ನಂಬಿದ. ಕೆಲವು ಕಾಲದ ನಂತರ ಅದೇ ಮಾರ್ಗವಾಗಿ ಹಿಂತಿರುಗುತ್ತಿದ್ದಾಗ ಸಾಧು ಆ ಶಿಷ್ಯನನ್ನು ಕಂಡು, ಅವನ ಸಾಧನೆಯ ಬಗ್ಗೆ ವಿಚಾರಿಸಿದ. ಅವನು ಗುರುಗಳಿಗೆ ನಮಸ್ಕಾರ ಮಾಡಿ, “ಗುರುಗಳೆ ನಾನು ಈಗ ಚೆನ್ನಾಗಿರುವೆನು, ನೀವು ನನಗೆ ಕೊಟ್ಟ ಬೋಧನೆಗೆ ಎಂದೆಂದಿಗೂ ನಾನು ಪುಣಿ. ನೀವು ನೀಡಿದ ಸಲಹೆಯನ್ನು ಅನುಸರಿಸಿ ಈಗ ನನಗೆ ಒಳ್ಳೆಯದಾಗಿದೆ. ನಾಲ್ಕು ಕೈಗಳನ್ನುಳ್ಳ ಸುಂದರ ಮೂರ್ತಿಯನ್ನು ಹಲವು ಬಾರಿ, ನನ್ನ ಕುರಿಯಲ್ಲಿ ಕಂಡಿದ್ದೇನೆ. ನನಗೆ ಅದರಿಂದ ಪರಮಾನಂದವಾಗಿದೆ” ಎಂದ.</p>
  <div>೬೪. ಮೂಲಶ್ರದ್ಧೆ</div>
  <p>ಯಾವುದಾದರೂ ಕೆಲಸವನ್ನು ಮಾಡುವುದಕ್ಕೆ ಮುಂಚೆ ಮೂಲಶ್ರದ್ಧೆ ಇರಬೇಕು. ಅದಲ್ಲದೆ ಅದನ್ನು ಕುರಿತು ಚಿಂತಿಸಿದಾಗ ಸಂತೋಷವುಂಟಾಗ ಬೇಕು. ಆಗ ಮಾತ್ರ ಯಾವುದೇ ಕೆಲಸ ಮಾಡಲು ಸಾಧ್ಯ. ಹೊಲದಲ್ಲಿ ಚಿನ್ನದ ಮೊಹರುಗಳನ್ನು ಹೂಳಲಾಗಿದೆ ಎಂದಿಟ್ಟುಕೊಳ್ಳಿ. ಮೊದಲನೆಯದಾಗಿ ಅಲ್ಲಿ ಚಿನ್ನದ ಮೊಹರುಗಳು ಇವೆ ಎನ್ನುವುದರಲ್ಲಿ ವಿಶ್ವಾಸವಿರಬೇಕು. ಚಿನ್ನದ ಮೊಹರುಗಳು ಇರುವ ಕೊಪ್ಪರಿಗೆ ಅಲ್ಲಿದೆ ಎಂದು ಭಾವಿಸಿದಾಗ ಅವನಿಗೆ ಸಂತೋಷವಾಗುವುದು. ಅವನು ಅಲ್ಲಿ ಅಗೆಯಲು ಶುರುಮಾಡುತ್ತಾನೆ. ಮೇಲೆ ಇರುವ ಮಣ್ಣನ್ನು ತೆಗೆಯುತ್ತಿದ್ದಂತೆ ಠಣ್ ಎಂಬ ಶಬ್ದವನ್ನು ಕೇಳುತ್ತಾನೆ. ಇದರಿಂದ ಅವನ ಸಂತೋಷ ಹೆಚ್ಚಾಗುವುದು. ಅನಂತರ<br/>ಕೊಪ್ಪರಿಗೆಯ ಒಂದು ಭಾಗವನ್ನು ನೋಡುತ್ತಾನೆ. ಆಗ ಅವನ<br/>ಸಂತೋಷ ಇನ್ನೂ ಅಧಿಕವಾಗುವುದು. ಅವನ ಸಂತೋಷ ವೃದ್ಧಿ<br/>ಯಾಗುತ್ತ ಬರುವುದು.</p>
  <p>ಕಾಳಿದೇವಸ್ಥಾನದ ಮುಂಬಾಗಿಲಲ್ಲಿ ನಿಂತುಕೊಂಡು ಸಾಧುಗಳು ಸೇದು ವುದಕ್ಕೆ ಭಂಗಿಯನ್ನು ಮಾಡುವುದನ್ನು ನೋಡಿದ್ದೇನೆ. ಅದನ್ನು ಸೇದುವ ಅಪೇಕ್ಷೆಯಿಂದ ಸಂತೋಷಭರಿತರಾಗಿರುವುದನ್ನು ನೋಡಿರುವೆನು.</p>
  <div>೬೫. ನಿಜವಾದ ಭಕ್ತನ ಶ್ರದ್ಧೆ</div>
  <p>ಒಂದು ಸಲ ಕಾಮಾರಪುಕುರಕ್ಕೆ ಹೋಗುವಾಗ ಒಂದು ದೊಡ್ಡ ಬಿರುಗಾಳಿ ಎದ್ದಿತು. ಆಗ ನಾನು ಒಂದು ದೊಡ್ಡ ಹುಲ್ಲುಗಾವಲಿನಲ್ಲಿ ಇದ್ದೆ. ಆ ಸ್ಥಳದಲ್ಲಿ ಕಳ್ಳಕಾಕರ ಭಯ ಜಾಸ್ತಿ. ರಾಮ, ಕೃಷ್ಣ, ಭಗವತಿ ಎಂದು ಎಲ್ಲಾ ದೇವರ ನಾಮಗಳನ್ನೂ ಉಚ್ಚರಿಸಿದೆ. ಹನುಮಂತನ ನಾಮವನ್ನೂ ಉಚ್ಚರಿಸಿದೆ. ಎಲ್ಲ ದೇವರ ನಾಮಗಳನ್ನೂ ಉಚ್ಚರಿಸಿದೆ. ಇದರ ಅರ್ಥವನ್ನು ಹೇಳುತ್ತೇನೆ ಕೇಳಿ. ಆಳು ಕೊಳ್ಳಬೇಕಾಗಿರುವ ಸಾಮಾನನ್ನು ಲೆಕ್ಕಾಚಾರಮಾಡುತ್ತಿರುವಾಗ ಅವನು ಇದು ಆಲೂಗಡ್ಡೆಗೆ, ಇದು ಬದನೆಕಾಯಿಗೆ, ಇದು ಮೀನಿಗೆ ಎಂದು ಬೇರೆ ಬೇರೆ ಲೆಕ್ಕ ಹಾಕುವನು. ಲೆಕ್ಕ ಹಾಕಿದ ಮೇಲೆ ಆ ಹಣವನ್ನೆಲ್ಲ ಒಂದೇ ಕಡೆ ಇಡುತ್ತಾನೆ.</p>
  <p>ಶ್ರದ್ಧೆಗೆ ಅಸಾಧ್ಯವಾಗಿರುವುದು ಯಾವುದು ಇದೆ ? ನಿಜವಾದ ಭಕ್ತ ಎಲ್ಲ ವನ್ನೂ ನಂಬುವನು–ನಿರಾಕಾರ, ಸಾಕಾರ ಬ್ರಹ್ಮ ಮತ್ತು ರಾಮ, ಕೃಷ್ಣ, ಭಗವತಿ ಎಲ್ಲವನ್ನೂ ನಂಬುವನು.</p>
  <div>೬೬. ಅಪ್ಪಟ ಶ್ರದ್ಧೆ</div>
  <p>ಒಂದು ಸಲ ಒಬ್ಬ ತರುಣ ಸಂನ್ಯಾಸಿ ಭಿಕ್ಷೆ ಬೇಡುವುದಕ್ಕೆ ಒಂದು ಮನೆಗೆ ಹೋದ. ಅವನು ಚಿಕ್ಕಂದಿನಿಂದಲೇ ಸಂನ್ಯಾಸಿಯಾಗಿದ್ದರಿಂದ ಅವನಿಗೆ ಸಂಸಾರದ ವಿಷಯ ಅಷ್ಟು ಗೊತ್ತಿರಲಿಲ್ಲ. ಒಬ್ಬ ಯುವತಿ ಅವನಿಗೆ ಭಿಕ್ಷೆ ಯನ್ನು ಕೊಡುವುದಕ್ಕೆ ಬಂದಳು. ಅವಳ ಮೊಲೆಗಳನ್ನು ನೋಡಿ, “ಇವಳ ಎದೆಯ ಮೇಲೆ ಏನಾದರೂ ಕುರು ಎದ್ದಿದೆಯೆ” ಎಂದು ಕೇಳಿದ. ಅದಕ್ಕೆ ಆ ಯುವತಿಯ ತಾಯಿ ಉತ್ತರಕೊಟ್ಟಳು “ಇಲ್ಲ ಮಗು, ಅವಳ ಎದೆಯ ಮೇಲೆ ಯಾವ ಕುರುವೂ ಇಲ್ಲ. ಅವಳಿಗೆ ಸದ್ಯ ದಲ್ಲೇ ಮಗುವಾಗಲಿದೆ. ಆ ಮಗುವಿಗೆ ಹಾಲುಣಿಸಲು ದೇವರು ಈ ಮೊಲೆಗಳನ್ನು ಸೃಷ್ಟಿಮಾಡಿರುವನು.” ತರುಣ ಸಂಸ್ಯಾಸಿ ಇದನ್ನು ಕೇಳಿ ದೊಡನೆಯೆ, “ನಾನು ಇನ್ನು ಮೇಲೆ ಭಿಕ್ಷೆ ಬೇಡುವುದಿಲ್ಲ. ಯಾರು ನನ್ನನ್ನು ಸೃಷ್ಟಿಸಿರುವನೋ ಅವನೇ ಆಹಾರವನ್ನು ಕೊಡುವನು,” ಎಂದು ಉದ್ಗರಿಸಿ ದನು.</p>
  <div>೬೭. ಅಸಾಧಾರಣವಾದ ಶ್ರದ್ಧೆ</div>
  <p>ಒಂದು ಸಲ ಶ್ರೀಕೃಷ್ಣ ಅರ್ಜುನನೊಂದಿಗೆ ರಥದಲ್ಲಿ ಹೋಗುತ್ತಿದ್ದಾಗ ಆಕಾಶದ ಕಡೆ ನೋಡಿ “ನೋಡು, ಅಲ್ಲಿ ಎಷ್ಟೊಂದು ಚೆನ್ನಾಗಿರುವ ಪಾರಿವಾಳ ಗಳು ಹಾರಾಡುತ್ತಿವೆ” ಎಂದ. ಅರ್ಜುನ ಶ್ರೀಕೃಷ್ಣನು ತೋರಿ<br/>ಸಿದ ಕಡೆ ನೋಡಿ “ಸ್ನೇಹಿತನೇ, ಬಹಳ ಸುಂದರವಾದ ಪಾರಿವಾಳ<br/>ಗಳು” ಎಂದ. ತಕ್ಷಣವೆ ಶ್ರೀಕೃಷ್ಣ ಪುನಃ ನೋಡಿ, “ಇಲ್ಲ ಸ್ನೇಹಿ<br/>ತನೆ, ಅವು ಪಾರಿವಾಳಗಳಲ್ಲ ಎಂದು ತೋರುವುದು” ಎಂದ. ಅರ್ಜುನ<br/>ಕೂಡ ಇನ್ನೊಂದು ಸಲ ಅದನ್ನು ನೋಡಿ, “ನಿಜ, ಅವು ಪಾರಿವಾಳಗಳಲ್ಲ” ಎಂದ.</p>
  <p>ಇದರ ಅರ್ಥವನ್ನು ತಿಳಿದುಕೊಳ್ಳಲು ಯತ್ನಿಸಿ. ಅರ್ಜುನ ಸತ್ಯನಿಷ್ಠೆಗೆ ಪ್ರಸಿದ್ಧ. ಶ್ರೀಕೃಷ್ಣನನ್ನು ಹೊಗಳುವುದಕ್ಕಾಗಿ ಎಲ್ಲದಕ್ಕೂ ಹ್ಞೂಗುಟ್ಟಲಿಲ್ಲ. ಆದರೆ ಶ್ರೀಕೃಷ್ಣನ ಮಾತಿನಲ್ಲಿ ಅಂತಹ ಶ್ರದ್ಧೆ ಇತ್ತು–ಶ್ರೀಕೃಷ್ಣನು ಏನೇ ಹೇಳಿದರೂ ಅದನ್ನು ಪ್ರತ್ಯಕ್ಷ ಕಾಣುತ್ತಿದ್ದ. ಶ್ರದ್ಧೆಯಿಲ್ಲದ ಜೀವನ ಬರಡು ಮರದಂತೆ.</p>
  <div>೬೮. ಅದ್ಭುತವಾದ ಶ್ರದ್ಧೆ</div>
  <p>ಒಬ್ಬ ಭಕ್ತ ನೂರಕ್ಕೆ ನೂರು ಪಾಲು ತನ್ನ ಇಷ್ಟದೇವತೆ ಭಗವಂತ ಎಂದು ನಂಬಿದರೆ ಆಗ ದೇವರನ್ನು ಕಾಣುತ್ತಾನೆ. ಹಿಂದಿನ ಕಾಲದಲ್ಲಿ ಜನರಿಗೆ ಅದ್ಭುತವಾದ ಶ್ರದ್ಧೆ ಇತ್ತು. ಹಲಧಾರಿಯ (ಶ್ರೀರಾಮಕೃಷ್ಣರ ದಾಯಾದಿ ಮತ್ತು ದಕ್ಷಿಣೇಶ್ವರ ದೇವಸ್ಥಾನದ ಪೂಜಾರಿ) ತಂದೆಗೆ ಎಂತಹ ಅದ್ಭುತವಾದ ಶ್ರದ್ಧೆಯಿತ್ತು ! ಒಂದು ಸಲ ಅವನು ತನ್ನ ಮಗಳ ಮನೆಗೆ ಹೋಗುತ್ತಿದ್ದ. ಆಗ ದಾರಿಯಲ್ಲಿ ಚೆನ್ನಾದ ಹೂಗಳನ್ನು ಮತ್ತು ಬಿಲ್ವಮರವನ್ನು ನೋಡಿದ. ಅವುಗಳನ್ನು ಸಂಗ್ರಹಿಸಿಕೊಂಡು ತನ್ನ ಇಷ್ಟದೇವರ ಪೂಜೆಗಾಗಿ ಮನೆಗೆ ಐದಾರು ಮೈಲಿಗಳು ಹಿಂತಿರುಗಿ ಬಂದ.</p>
  <p>ಒಂದು ಸಲ ಹಳ್ಳಿಯಲ್ಲಿ ಒಂದು ನಾಟಕ ಮಂಡಲಿಯವರು ಶ್ರೀರಾಮನ ಜೀವನವನ್ನು ನಟಿಸುತ್ತಿದ್ದರು. ಕೈಕೇಯಿ ಶ್ರೀರಾಮನನ್ನು ಕಾಡಿಗೆ ಹೋಗು ಎಂದಾಗ, ಈ ನಾಟಕವನ್ನು ನೋಡುತ್ತಿದ್ದ ಹಲಧಾರಿಯ ತಂದೆ ಮೇಲೆದ್ದು ಬಂದು, ಕೈಕೇಯಿ ಪಾತ್ರವನ್ನು ಧರಿಸಿದವನನ್ನು ಮಹಾಪಾತಕಿ ಎಂದು ಪಂಜಿ ನಿಂದ ಅವನ ಮುಖವನ್ನು ಸುಡುವುದರಲ್ಲಿದ್ದ.</p>
  <p>ಅವನೊಬ್ಬ ಧಾರ್ಮಿಕ ವ್ಯಕ್ತಿ. ಅವನು ತನ್ನ ಸ್ನಾನ ಆಹ್ನಿಕ ಗಳನ್ನು ಮಾಡಿದ ಮೇಲೆ ನಡುನೀರಿನಲ್ಲಿ ನಿಂತುಕೊಂಡು ಭಗವತಿ ಯನ್ನು ಕುರಿತು ‘ರಕ್ತವರ್ಣಾಂ ಚತುರ್ಮುಖಾಂ’ ಎಂದು ಧ್ಯಾನಿ ಸುತ್ತಿದ್ದಾಗ ಅವನ ಕಣ್ಣಿನಿಂದ ಪ್ರೇಮಾಶ್ರು ಹರಿಯುತ್ತಿತ್ತು.</p>
  <div>೬೯. ಶ್ರದ್ಧೆಯ ಶಕ್ತಿ</div>
  <p>ನೀನು ಶ್ರದ್ಧೆಯ ಅದ್ಭುತವಾದ ಶಕ್ತಿಯ ವಿಷಯವನ್ನು ಕೇಳಿರಬೇಕು. ಪುರಾಣದಲ್ಲಿ ಸಾಕ್ಷಾತ್ ಭಗವಂತನಾದ, ಪರಬ್ರಹ್ಮಸ್ವರೂಪಿಯಾದ ರಾಮ ಸಿಂಹಳ ದೇಶಕ್ಕೆ ಹೋಗಲು ಸೇತುವೆಯನ್ನು ಕಟ್ಟಬೇಕಾಯಿತು. ಆದರೆ ಹನು ಮಂತ ಒಂದೇ ನೆಗೆತದಲ್ಲಿ ಅಲ್ಲಿಗೆ ಹೋದನು. ಅವನಿಗೆ ಸೇತುವೆಯನ್ನು ಕಟ್ಟುವ ಆವಶ್ಯಕತೆಯೇ ಇರಲಿಲ್ಲ.</p>
  <div>೭ಂ. ಹನುಮಾನ್ ಸಿಂಗ್ ಮತ್ತುಪಂಜಾಬಿನ ಕುಸ್ತಿಯವನು</div>
  <p>ಒಂದು ಸಲ ಇಬ್ಬರು ಕುಸ್ತಿಯಾಡುತ್ತಿದ್ದರು. ಅದರಲ್ಲಿ ಒಬ್ಬ ಹನುಮಾನ್ ಸಿಂಗ್ ಮತ್ತೊಬ್ಬ ಪಂಜಾಬಿನ ಮುಸಲ್ಮಾನ. ಮುಸಲ್ಮಾನ ಪೈಲ್​ವಾನ್ ಗಟ್ಟಿಮುಟ್ಟಾಗಿದ್ದ. ಅವನು ಹದಿನೈದು ದಿನಗಳಿಂದ ಬೆಣ್ಣೆ ಮತ್ತು ಮಾಂಸ ವನ್ನು ಚೆನ್ನಾಗಿ ತಿನ್ನುತ್ತಿದ್ದ. ಕುಸ್ತಿಯ ಪಂದ್ಯದ ದಿನ ಕೂಡ<br/>ಚೆನ್ನಾಗಿ ಉಂಡಿದ್ದ. ಎಲ್ಲರೂ ಇವನೇ ಗೆಲ್ಲುವನು ಎಂದು<br/>ಭಾವಿಸಿದ್ದರು. ಹನುಮಾನ್ ಸಿಂಗ್​ನಾದರೋ ಹರಿದ ಬಟ್ಟೆ<br/>ಯನ್ನು ಹಾಕಿಕೊಂಡಿದ್ದನು. ಕುಸ್ತಿಯ ಪಂದ್ಯದ ದಿನದ ಮುಂಚೆ<br/>ಅವನು ಸ್ವಲ್ಪವೇ ಆಹಾರವನ್ನು ಸ್ವೀಕರಿಸಿ ವ್ರತ ಮಾಡಿದ. ಯಾವಾಗಲೂ ಮಹಾವೀರನ ನಾಮಜಪ ಮಾಡುತ್ತಿದ್ದ. ಕುಸ್ತಿಯ ದಿನ ಅವನು ಸಂಪೂರ್ಣ ಉಪವಾಸ ಮಾಡಿದ. ಇವನು ನಿಜವಾಗಿ ಸೋಲುವನು ಎಂದು ಎಲ್ಲರೂ ಭಾವಿಸಿದ್ದರು. ಆದರೆ ನಿಜವಾಗಿ ಗೆದ್ದವನು ಹನುಮಾನ್ ಸಿಂಗ್. ಹದಿನೈದು ದಿನಗಳಿಂದ ಪುಷ್ಕಳವಾಗಿ ಊಟ ಮಾಡುತ್ತಿದ್ದವನೇ ಸೋತುಹೋದ.</p>
  <div/>
  <div>೭೧. ಶ್ರದ್ಧೆಗೆ ಯಾವ ಮಂತ್ರತಂತ್ರಗಳೂ ಬೇಕಾಗಿಲ್ಲ</div>
  <p>ಒಂದು ಸಲ ಭಗವತ್ ಸಾಕ್ಷಾತ್ಕಾರಕ್ಕಾಗಿ ಇಬ್ಬರು ಯೋಗಿಗಳು ತಪಸ್ಸು ಮಾಡುತ್ತಿದ್ದರು. ಒಂದು ದಿನ ದೇವರ್ಷಿ ನಾರದರು ಅವರ ಆಶ್ರಮದ ಮಾರ್ಗದಲ್ಲಿ ಹೋಗುತ್ತಿದ್ದರು. ಅವರಲ್ಲಿ ಒಬ್ಬ “ನೀವು ವೈಕುಂಠದಿಂದ ಬರುತ್ತಿರುವಿರೇನು?” ಎಂದು ಕೇಳಿದನು. ನಾರದರು, “ಹೌದು” ಎಂದರು. “ದೇವರು ವೈಕುಂಠದಲ್ಲಿ ಏನು ಮಾಡುತ್ತಿದ್ದ? ಅದನ್ನು ಸ್ವಲ್ಪ ಹೇಳುವಿರಾ?” ಎಂದು ಆ ಯೋಗಿ ಕೇಳಿದ. ಅದಕ್ಕೆ ನಾರದರು “ಒಂಟೆ ಮತ್ತು ಆನೆಗಳನ್ನು ಸೂಜಿಯ ಕಣ್ಣಿನಲ್ಲಿ ಪೋಣಿಸಿ ಆಡುತ್ತಿದ್ದನು” ಎಂದರು. ಅದಕ್ಕೆ ಯೋಗಿ “ಇದರಲ್ಲೇನೂ ಆಶ್ಚರ್ಯವಿಲ್ಲ. ಭಗವಂತನಿಗೆ ಅಸಾಧ್ಯವಾದುದು ಯಾವುದೂ ಇಲ್ಲ” ಎಂದ. ಆದರೆ ಮತ್ತೊಬ್ಬ ಯೋಗಿ “ಅರ್ಥವಿಲ್ಲದ ಮಾತು ಇದು. ಇದು ಅಸಾಧ್ಯ. ನೀನು ವೈಕುಂಠಕ್ಕೆ ಹೋಗೇ ಇಲ್ಲ ಎಂದು ಗೊತ್ತಾಯಿ ತಷ್ಟೆ” ಎಂದನು.</p>
  <p>ಮೊದಲನೆಯವನು ಭಕ್ತ, ಮಗುವಿನಂತಹ ಸರಳ ಶ್ರದ್ಧೆ ಇತ್ತು. ಭಗವಂತ ನಿಗೆ ಯಾವುದೂ ಅಸಾಧ್ಯವಲ್ಲ ಮತ್ತು ಅವನ ಸ್ವರೂಪವನ್ನು ಯಾರೂ ಪೂರ್ಣ ಅರಿಯರು. ಏನನ್ನು ಬೇಕಾದರೂ ಅವನು ಮಾಡಬಲ್ಲ.</p>
  <div/>
  <div>೭೨. ಶ್ರದ್ಧೆ ಪವಾಡವನ್ನು ಮಾಡಬಲ್ಲದು</div>
  <p>ಒಂದು ಸಲ ಒಬ್ಬ ರೋಗಿ ಸಾಯುವ ಸ್ಥಿತಿಯಲ್ಲಿದ್ದ. ಯಾರೂ ಅವನನ್ನು ಬದುಕಿಸುವಂತೆ ಕಾಣಲಿಲ್ಲ. ಆದರೆ ಒಬ್ಬ ಸಾಧು ರೋಗಿಯ ತಂದೆಗೆ ಈ ಮಾತನ್ನು ಹೇಳಿದ “ಅವನನ್ನು ಬದುಕಿ ಸುವುದಕ್ಕೆ ಒಂದು ಉಪಾಯವಿದೆ. ನೀನು ಒಂದು ನರಕಪಾಲವನ್ನು ಪಡೆದು, ಸ್ವಾತಿ ಮಳೆಯ ಹನಿಯನ್ನು ನಾಗರಹಾವಿನ ವಿಷದಲ್ಲಿ ಸೇರಿಸಿ ಕೊಟ್ಟರೆ ನಿನ್ನ ಹುಡುಗ ಬದುಕುವ ಸಂಭವವಿದೆ” ಎಂದ. ತಂದೆ ಪಂಚಾಂಗವನ್ನು ನೋಡಿದ. ಮಾರನೆ ದಿನ ಸ್ವಾತಿ ನಕ್ಷತ್ರ ಬರುವುದೆಂದು ತಿಳಿದುಕೊಂಡ. ಆಗ ಅವನು ದೇವರಿಗೆ ಪ್ರಾರ್ಥನೆ ಮಾಡಿದ : “ಭಗವಂತ, ಈ ಷರತ್ತುಗಳನ್ನೆಲ್ಲ ನೀನು ಪೂರೈಸಬೇಕು ಮತ್ತು ನನ್ನ ಮಗನ ಜೀವವನ್ನು ಕಾಪಾಡಬೇಕು.” ತುಂಬಾ ಶ್ರದ್ಧೆ ಮತ್ತು ಆಸೆಯಿಂದ ಮಾರನೆ ದಿನ ಸಾಯಂಕಾಲ ಒಂದು ನರಕಪಾಲಕ್ಕೆ ಸ್ಮಶಾನದಲ್ಲಿ ಹುಡುಕಾಡಿದ. ಕೊನೆಗೆ ಒಂದು ಮರದ ಕೆಳಗೆ ಅದು ದೊರಕಿತು. ಅದನ್ನು ಕೈಯಲ್ಲಿ ಹಿಡಿದು, ಸ್ವಾತಿ ಮಳೆಯ ನೀರಿಗಾಗಿ ಪ್ರಾರ್ಥಿಸಿದ. ಇದ್ದಕ್ಕಿ ದ್ದಂತೆ ಸ್ವಲ್ಪ ಮಳೆ ಬಿತ್ತು. ನರಕಪಾಲದೊಳಗೆ ಕೆಲವು ಸ್ವಾತಿ ಮಳೆ ಹನಿಗಳು ಬಿದ್ದವು. ಆಗ ಅವನು ‘ನನಗೆ ನರಕಪಾಲವೂ ಸಿಕ್ಕಿತು, ಸ್ವಾತಿ ಹನಿಯ ನೀರೂ ಸಿಕ್ಕಿತು’ ಎಂದುಕೊಂಡು ಮತ್ತೆ ಭಗವಂತನನ್ನು ಹೃತ್ಪೂರ್ವಕವಾಗಿ, “ದೇವರೆ, ಉಳಿದುದನ್ನೂ ಈಡೇರಿಸಿಕೊಡು” ಎಂದು ಪ್ರಾರ್ಥಿಸಿದ. ಸ್ವಲ್ಪ ದೂರದಲ್ಲೆ ಒಂದು ಕಪ್ಪೆಯನ್ನು ಕಂಡ. ಒಂದು ಹಾವು ಕಪ್ಪೆಯ ಮೇಲೆ ಬೀಳುವುದರ ಲ್ಲಿತ್ತು. ಅದರಿಂದ ತಪ್ಪಿಸಿಕೊಳ್ಳಲು ಕಪ್ಪೆ ಕಪಾಲದೊಳಗೆ ಜಿಗಿಯಿತು. ಹಾವೂ ಕೂಡ ಅದನ್ನು ತಿನ್ನಲು ಅದರ ಮೇಲೆ ನೆಗೆಯಿತು. ಆಗ ಒಂದು ಹನಿ ವಿಷ ಕಪಾಲದೊಳಗೆ ಬಿತ್ತು. ಭಗವಂತನ ಕೃಪಾಕಟಾಕ್ಷವನ್ನು ಪಡೆದು, ಅತ್ಯಂತ ಕೃತಜ್ಞತೆಯಿಂದ ವಂದಿಸಿದ. “ದೇವರೆ ನಿನ್ನ ಮಹಿಮೆಯಿಂದ ಅಸಾಧ್ಯವೂ ಸಾಧ್ಯವಾಗುವುದು. ಇನ್ನು ನನ್ನ ಮಗ ಬದುಕಿಕೊಳ್ಳುವುದರಲ್ಲಿ ಸಂದೇಹ ಇಲ್ಲ” ಎಂದ. ದೇವರ ಮೇಲೆ ಅನನ್ಯ ಶ್ರದ್ಧೆ ಭಕ್ತಿಗಳಿದ್ದರೆ ಅವನ ದಯೆಯಿಂದ ಎಲ್ಲವೂ ಸಾಧ್ಯ.</p>
  <div>೭೩. ಶ್ರದ್ಧೆಯೇ ಪವಾಡಕ್ಕೆ ಮಾರ್ಗ</div>
  <p>ನದಿಯ ಆಚೆ ಕಡೆ ಇರುವ ಬ್ರಾಹ್ಮಣ ಪೂಜಾರಿಗೆ ಹಾಲಿನವ<br/>ಳೊಬ್ಬಳು ಹಾಲನ್ನು ಕೊಡುತ್ತಿದ್ದಳು. ದೋಣಿ ಸಕಾಲದಲ್ಲಿ ಬರದೆ,<br/>ಕಾಲಕ್ಕೆ ಸರಿಯಾಗಿ ಹಾಲನ್ನೊದಗಿಸಲು ಅವಳಿಗೆ ಆಗುತ್ತಿರಲಿಲ್ಲ.<br/>ಒಂದು ದಿನ ಬಹಳ ಹೊತ್ತಾದ ಮೇಲೆ ಹಾಲನ್ನು ತಂದಳು. ಬ್ರಾಹ್ಮಣನು ಅವಳನ್ನು ಗದರಿಸಿದನು. ಹಾಲು ಮಾರುವವಳು “ನಾನೇನು ಮಾಡಲಿ, ಕಾಲಕ್ಕೆ ಸರಿಯಾಗಿ ನಾನು ಮನೆಯಿಂದ ಹೊರಡುತ್ತೇನೆ. ಆದರೆ ದೋಣಿಗಾಗಿ ನಾನು ಕಾಯಬೇಕಾಗುತ್ತದೆ” ಎಂದಳು. ಬ್ರಾಹ್ಮಣನು “ಎಲೈ ಹೆಂಗಸೆ, ಭಗವಂತನ ನಾಮವನ್ನು ಉಚ್ಚರಿಸಿ ಜನ ಭವಸಾಗರವನ್ನು ದಾಟುತ್ತಾರೆ. ಈ ಒಂದು ಸಣ್ಣ ನದಿಯನ್ನು ನೀನು ದಾಟಲಾರೆಯಾ?” ಎಂದನು. ಸರಳ ಭಕ್ತಿಯುಳ್ಳ ಹೆಂಗಸಿಗೆ ನದಿಯನ್ನು ದಾಟುವ ಉಪಾಯವನ್ನು ಕೇಳಿ ಸಂತೋಷವಾಯಿತು. ಮಾರನೆ ದಿನದಿಂದ ಕಾಲಕ್ಕೆ ಸರಿಯಾಗಿ ಹಾಲನ್ನು ತರುತ್ತಿದ್ದಳು. ಒಂದು ದಿನ ಪೂಜಾರಿಯು “ಇತ್ತೀಚೆಗೆ ನೀನು ಸಮಯಕ್ಕೆ ಸರಿಯಾಗಿ ಹಾಲನ್ನು ತರುತ್ತಿರುವೆಯಲ್ಲಾ ?” ಎಂದು ಕೇಳಿದನು. ಅದಕ್ಕೆ ಹಾಲು ಮಾರು ವವಳು “ನೀವೇ ಹೇಳಿದಂತೆ ನಾನು ಭಗವಂತನ ಹೆಸರನ್ನು ಹೇಳುತ್ತ ನದಿಯ ಮೇಲೆ ನಡೆದುಕೊಂಡು ಬಂದೆ. ನನಗೆ ಈಗ ದೋಣಿಯ ಆವಶ್ಯಕತೆ ಇಲ್ಲ” ಎಂದಳು. ಪೂಜಾರಿಗೆ ಇದನ್ನು ನಂಬಲು ಆಗಲಿಲ್ಲ. “ನೀನು ನದಿಯನ್ನು ಹೇಗೆ ದಾಟುತ್ತಿರುವೆ ಎಂಬುದನ್ನು ತೋರಿಸು ತ್ತೀಯಾ ?” ಎಂದು ಕೇಳಿದ. ಹಾಲಿನ ಹೆಂಗಸು ಪೂಜಾರಿಯನ್ನು ತನ್ನೊಡನೆ ಕರೆದುಕೊಂಡುಹೋದಳು. ಆಕೆ ನದಿಯ ಮೇಲೆ ನಡೆಯಲಾರಂಭಿಸಿದಳು. ಹಿಂತಿರುಗಿ ನೋಡಿದಾಗ ಪೂಜಾರಿಗಳು ಬಹಳ ದುರವಸ್ಥೆಯಲ್ಲಿದ್ದುದನ್ನು ನೋಡಿದಳು. “ಸ್ವಾಮಿಗಳೆ, ನೀವು ದೇವರ ಹೆಸರನ್ನು ಬಾಯಲ್ಲಿ ಹೇಳುತ್ತಿರು ವಿರಿ. ಅದೇ ವೇಳೆಗೆ ಒದ್ದೆಯಾಗದಿರಲಿ ಎಂದು ಪಂಚೆಯನ್ನು ಮೇಲಕ್ಕೆತ್ತು ತ್ತಿರುವಿರಿ. ನೀವು ನಿಜವಾಗಿಯೂ ಭಗವಂತನ ಮೇಲೆ ಭಾರ ಹಾಕಿಲ್ಲ” ಎಂದಳು. ಯಾವ ಒಂದು ಅದ್ಭುತವನ್ನು ಸಾಧಿಸಬೇಕಾದರೂ ಭಗವಂತನಲ್ಲಿ ಸಂಪೂರ್ಣ ಶ್ರದ್ಧೆ ಮತ್ತು ಶರಣಾಗತಿ ಇರಬೇಕು.</p>
  <div>೭೪. ಭಗವನ್ನಾಮದ ಮಹಿಮೆ</div>
  <p>ಒಮ್ಮೆ ರಾಜನೊಬ್ಬ ಬ್ರಾಹ್ಮಣನ ಹತ್ಯೆಯ ಘೋರಪಾಪಕ್ಕೆ ಕಾರಣನಾದ. ಪಾಪಭೀತಿಯಿಂದ ವ್ಯಾಕುಲನಾಗಿ ಪಾಪಪರಿಹಾರಕ್ಕಾಗಿ ಪ್ರಾಯಶ್ಚಿತ್ತವನ್ನು ತಿಳಿಯಲು ಪುಷಿಗಳ ಆಶ್ರಮಕ್ಕೆ ಬಂದ. ಪುಷಿಗಳು ಮನೆಯಲ್ಲಿರಲಿಲ್ಲ. ಅವರ ಮಗ ಆಶ್ರಮದಲ್ಲಿದ್ದ. ಅವನು ದೊರೆಯಿಂದ ನಡೆದ ವಿಷಯವನ್ನು ಕೇಳಿ, “ಭಗವಂತನ ಹೆಸರನ್ನು ಮೂರು ಬಾರಿ ಉಚ್ಚರಿಸು. ನೀನು ಆಗ ಪಾಪದಿಂದ ಪಾರಾಗುವೆ” ಎಂದ. ಪುಷಿಗಳು ಹಿಂತಿರುಗಿ ಬಂದ ಮೇಲೆ ಮಗನು ಸೂಚಿಸಿದ ಪ್ರಾಯಶ್ಚಿತ್ತದ ವಿಷಯವನ್ನು ಕೇಳಿ ಮಗನಿಗೆ ಕೋಪದಿಂದ, “ಒಮ್ಮೆ ಭಗವಂತನ ನಾಮವನ್ನು ಉಚ್ಚರಿಸಿದರೆ ಸಾಕು, ಅನೇಕ ಕೋಟಿ ಜನ್ಮಗಳಿಂದ ಮಾಡಿದ ಪಾಪವೆಲ್ಲ ಅಳಿಸಿಹೋಗುವುದು. ದಡ್ಡ, ದೇವರ ಮೇಲೆ ಇರುವ ಶ್ರದ್ಧೆ ನಿನಗೆ ಇಷ್ಟೇ ಏನು ? ಮೂರು ಬಾರಿ ಅವನ ನಾಮವನ್ನು ಉಚ್ಚಾರ ಮಾಡುವುದಕ್ಕೆ ಹೇಳಿದೆಯಲ್ಲ ! ನಿನ್ನಲ್ಲಿರುವ ಶ್ರದ್ಧೆ ದುರ್ಬಲವಾಗಿರುವುದ ರಿಂದ ನೀನೊಬ್ಬ ಚಂಡಾಲನಾಗು” ಎಂದು ಶಪಿಸಿದರು.<br/>ಅವನೇ ರಾಮಾಯಣದಲ್ಲಿ ಗುಹನಾಗಿ ಜನ್ಮತಾಳಿದ.</p>
  <div>೭೫. ಅನುಮಾನಪಡುವವನು ನಾಶವಾಗುತ್ತಾನೆ</div>
  <p>ಒಂದು ಸಲ ಒಬ್ಬ ಸಮುದ್ರವನ್ನು ದಾಟುವುದರಲ್ಲಿದ್ದ. ವಿಭೀಷಣ ರಾಮನ ಹೆಸರನ್ನು ಒಂದು ಎಲೆಯ ಮೇಲೆ ಬರೆದು ಅವನ ಬಟ್ಟೆಯಲ್ಲಿ ಕಟ್ಟಿದ. “ನೀನು ಯಾವುದಕ್ಕೂ ಅಂಜಬೇಕಾಗಿಲ್ಲ. ಶ್ರದ್ಧೆಯಿಂದ ಸಮುದ್ರದ ಮೇಲೆ ನಡೆದು ಕೊಂಡು ಹೋಗು . . . ಆದರೆ, ನಿನ್ನಲ್ಲಿ ಶ್ರದ್ಧೆ ಕಡಿಮೆಯಾದೊಡನೆ ನೀನು ಮುಳುಗುವೆ” ಎಂದ. ಮನುಷ್ಯ ಸುಲಭವಾಗಿ ಸಮುದ್ರದ ಮೇಲೆ ಹೋಗು ತ್ತಿದ್ದನು. ಪಂಚೆ ತುದಿಯಲ್ಲಿ ವಿಭೀಷಣ ಏನನ್ನು ಬರೆದಿರುವನೊ ಅದನ್ನು ತಿಳಿದುಕೊಳ್ಳಬೇಕೆಂಬ ಕುತೂಹಲ ಕೆರಳಿತು. ಅದನ್ನು ಬಿಚ್ಚಿ ತೆಗೆದಾಗ ಸಾಧಾ ರಣವಾದ ಎಲೆಯ ಮೇಲೆ ಬರೀ ರಾಮನಾಮವನ್ನು ಬರೆದಿರುವುದನ್ನು ಕಂಡ. “ಇಷ್ಟೇನೆ, ಬರೀ ರಾಮನಾಮವಷ್ಟೇ !” ಎಂದು ಅವನ ಮನಸ್ಸಿನಲ್ಲಿ ಯಾವಾಗ ಸಂಶಯ ಬಂತೋ ಆ ಕೂಡಲೇ ಅವನು ಸಮುದ್ರದ ಪಾಲಾದ.</p>
  <div>ಭಕ್ತಿ</div>
  <div/>
  <div/>
  <div>ನ್ಶ್ಞ೨೪೭ì೭೬. ಭಗವಂತನಿಗೆ ನಾವು ನೀಡುವ<br/>ಶ್ರೇಷ್ಠ ವಸ್ತುವೇ ಪ್ರೀತಿ</div>
  <div/>
  <div/>
  <p>ಒಂದು ಸಲ ಒಬ್ಬ ಶ್ರೀಮಂತನ ಆಳು ಭಯಭಕ್ತಿಯಿಂದ ಬಂದು ಒಡೆಯನ ಮನೆಯ ಒಂದು ಮೂಲೆಯಲ್ಲಿ ನಿಂತ. ಅವನು ತನ್ನ ಕೈಯಲ್ಲಿ ಏನನ್ನೊ ಬಟ್ಟೆಯಿಂದ ಮುಚ್ಚಿಟ್ಟುಕೊಂಡಿದ್ದನು. “ನಿನ್ನ ಕೈಯಲ್ಲಿರುವುದು ಏನು?” ಎಂದು ಶ್ರೀಮಂತ ಕೇಳಿದ. ಬಟ್ಟೆ ಒಳಗಿನಿಂದ ಒಂದು ಸೀತಾಫಲದ ಹಣ್ಣನ್ನು ತೆಗೆದು ಯಜಮಾನನಿಗೆ ಬಹಳ ವಿಧೇಯತೆಯಿಂದ ಕೊಟ್ಟ. ಅದನ್ನು ಒಡೆಯ ಸ್ವೀಕರಿಸಿದರೆ ತಾನು ಕೃತಜ್ಞನಾಗುವೆನು ಎಂದು ಅವನ ಭಾವ. ಯಜಮಾನನಿಗೆ ಆಳಿನ ಭಕ್ತಿಯನ್ನು ನೋಡಿ ತುಂಬಾ ಸಂತೋಷವಾಯಿತು. ಅದು ಅತ್ಯಂತ ಅಲ್ಪ ವಸ್ತುವಾಗಿದ್ದರೂ ಅದನ್ನು ಪ್ರೀತಿಯಿಂದ ತೆಗೆದು ಕೊಂಡ. ಯಜಮಾನನಿಗೆ ತುಂಬಾ ಸಂತೋಷವಾಗಿ “ಎಂತಹ ಸೊಗಸಾದ ಹಣ್ಣನ್ನು ತಂದಿದ್ದೀಯೆ. ನಿನಗೆ ಇದು ಎಲ್ಲಿ ಸಿಕ್ಕಿತು?” ಎಂದು ಕೇಳಿದ. ಇದರಂತೆಯೆ ದೇವರು ಭಕ್ತನ ಹೃದಯವನ್ನು ನೋಡುತ್ತಾನೆ. ಅವನ ಮಹಿಮೆ ಅನಂತವಾದುದು. ಆದರೂ ಶ್ರದ್ಧೆ ಭಕ್ತಿಯಿಂದ ಭಕ್ತ ಏನನ್ನು ಕೊಟ್ಟರೂ ಅದನ್ನು ಸ್ವೀಕರಿಸುವನು.</p>
  <div>೭೭. ಪ್ರತಿಫಲಾಪೇಕ್ಷೆ ಇಲ್ಲದ ಪ್ರೀತಿಯೆ ಅತ್ಯುತ್ಕೃಷ್ಟ</div>
  <p>ಶ್ರೀಕೃಷ್ಣನ ಪರಮ ಮಿತ್ರನಾದ ಅರ್ಜುನನಿಗೆ ಒಮ್ಮೆ ಅಹಂಕಾರ ಬಂತು. ಭಗವದ್​ಭಕ್ತಿಯಲ್ಲಿ ತನಗೆ ಸರಿಸಮರಿಲ್ಲ ಎಂದು ಭಾವಿಸಿದ. ಸರ್ವಜ್ಞನಾದ ಶ್ರೀಕೃಷ್ಣನಿಗೆ ಇದು ಗೊತ್ತಾಗಿ ಒಂದು ಸಲ ಅರ್ಜುನ ನನ್ನು ತನ್ನೊಡನೆ ಹೊರಗೆ ಸಂಚಾರಕ್ಕೆ ಕರೆದುಕೊಂಡು ಹೋದ. ಅವರು ಸ್ವಲ್ಪ ದೂರ ಹೋಗು ವುದರೊಳಗೆ ಒಬ್ಬ ವಿಚಿತ್ರವಾದ ಬ್ರಾಹ್ಮಣ ಕಾಣಿಸಿದ. ಆ ಬ್ರಾಹ್ಮಣ ಒಣಗಿದ ಹುಲ್ಲನ್ನು ಆಹಾರವಾಗಿ ತಿನ್ನುತ್ತಿದ್ದ. ಆದರೂ ಅವನು ಸೊಂಟದಲ್ಲಿ ಕತ್ತಿ ಯನ್ನು ಕಟ್ಟಿಕೊಂಡಿದ್ದ. ಅರ್ಜುನನಿಗೆ ಈತ ಒಬ್ಬ ಸಾಧು ಮನುಷ್ಯ, ಪರಮ ಭಕ್ತ ಎಂದು ಗೊತ್ತಾಯಿತು. ಆತ ವಿಷ್ಣುಭಕ್ತನಾದ್ದರಿಂದ ಯಾರನ್ನೂ ಹಿಂಸಿಸಲಾರ. ಅದೇ ಅವನ ಪರಮ ಧರ್ಮ. ಹಸಿಯ ಹುಲ್ಲಿ<br/>ನಲ್ಲಿಯೂ ಜೀವವಿರುವುದರಿಂದ ಅವನು ನಿರ್ಜೀವವಾದ ಒಣ<br/>ಹುಲ್ಲನ್ನು ತಿನ್ನುತ್ತಿದ್ದ. ಆದರೂ ಅವನು ಸೊಂಟದಲ್ಲಿ ಕತ್ತಿ<br/>ಯನ್ನು ಹಿಡಿದುಕೊಂಡಿದ್ದ. ಅರ್ಜುನ ಈ ಅಸಂಬದ್ಧತೆಯನ್ನು<br/>ನೋಡಿ, ಆಶ್ಚರ್ಯದಿಂದ ಶ್ರೀಕೃಷ್ಣನನ್ನು ಕೇಳಿದ, “ಏತಕ್ಕೆ ಅವನು ಹೀಗೆ ಮಾಡುತ್ತಿರುವನು ? ಯಾರನ್ನೂ, ಒಂದು ಎಳೆ ಹುಲ್ಲನ್ನೂ ಹಿಂಸಿಸುವುದಿಲ್ಲ ಎಂಬ ವ್ರತವನ್ನು ಅವನು ತೆಗೆದುಕೊಂಡಿರುವಂತಿದೆ. ಆದರೂ ಅವನ ಸೊಂಟ ದಲ್ಲಿ ಮೃತ್ಯುವಿನ ಮತ್ತು ಹಿಂಸೆಯ ಪ್ರತೀಕವಾದ ಖಡ್ಗವನ್ನು ಕಟ್ಟಿಕೊಂಡಿ ದ್ದಾನೆ.” ಆಗ ಶ್ರೀಕೃಷ್ಣನು “ನೀನೆ ಅವನನ್ನು ಕೇಳು” ಎಂದ. ಆಗ ಅರ್ಜುನ ಬ್ರಾಹ್ಮಣನ ಹತ್ತಿರ ಹೋಗಿ ವಿನಯದಿಂದ “ಸ್ವಾಮಿ, ನೀವು ಯಾರನ್ನೂ ಹಿಂಸಿಸುವುದಿಲ್ಲ. ಬರೀ ಒಣಗಿದ ಹುಲ್ಲನ್ನು ತಿನ್ನುತ್ತಿರುವಿರಿ. ಆದರೂ ಈ ಚೂಪಾದ ಕತ್ತಿ ಏಕೆ ನಿಮ್ಮ ಸೊಂಟದಲ್ಲಿದೆ ?” ಎಂದು ಕೇಳಿದ.</p>
  <p>ಬ್ರಾಹ್ಮಣ ಹೇಳಿದ, “ನನಗೇನಾದರೂ ಸಿಕ್ಕಿದರೆ ಆ ನಾಲ್ಕು ಜನರನ್ನು ದಂಡಿಸುವುದಕ್ಕೆ” ಎಂದ. ಅರ್ಜುನ “ಯಾರು ಅವರು?” ಎಂದು ಕೇಳಿದ. “ಮೊದಲನೆಯವನೆ ಆ ದುರಾತ್ಮನಾದ ನಾರದ” ಎಂದ. ಅರ್ಜುನ “ಅವನು ಏನು ತಪ್ಪು ಮಾಡಿದ?” ಎಂದು ಕೇಳಿದ. ಅದಕ್ಕೆ ಬ್ರಾಹ್ಮಣ ಹೇಳಿದ : “ಆ ದುರುಳನು ಯಾವಾಗಲೂ ಹರಿಯ ನಾಮಸ್ಮರಣೆ ಮಾಡುತ್ತ ದೇವರಿಗೆ ವಿರಾಮಕ್ಕೆ ಅವಕಾಶವನ್ನೇ ಕೊಡುವುದಿಲ್ಲ. ಭಗವಂತನ ಸೌಕರ್ಯವನ್ನು ಅವನು ಸ್ವಲ್ಪವೂ ಗಮನಿಸುವುದಿಲ್ಲ. ಅವನು ತನ್ನ ಪ್ರಾರ್ಥನೆ ಮಾಡುತ್ತ ಭಜನೆ ಯಿಂದ ಹಗಲು ರಾತ್ರಿ ಕಾಲ ಅಕಾಲದಲ್ಲಿ ಭಗವಂತನ ನಿದ್ರಾಭಂಗಮಾಡು ತ್ತಾನೆ.”</p>
  <p>ಅರ್ಜುನ ಕೇಳಿದ, “ಎರಡನೆಯವನು ಯಾರು?” ಎಂದು. “ಆ ದುರ ಹಂಕಾರಿ ದ್ರೌಪದಿ.” “ಅವಳ ತಪ್ಪೇನು?” ಎಂದು ಅರ್ಜುನ ಕೇಳಿದ. ಬ್ರಾಹ್ಮಣ ಅದಕ್ಕೆ ಹೇಳಿದ : “ದ್ರೌಪದಿಯಲ್ಲಿ ಯುಕ್ತಾಯುಕ್ತ ಪರಿಜ್ಞಾನವೇ ಇಲ್ಲ. ಊಟ ಮಾಡುತ್ತಿದ್ದ ನನ್ನ ಭಗವಂತನನ್ನು ಎಬ್ಬಿಸುವಂತಹ ದುಡುಕು ಅವಳದು. ಅವನು ಊಟ ಬಿಟ್ಟು ಕಾಮ್ಯಕವನಕ್ಕೆ ದೂರ್ವಾಸರ ಶಾಪದಿಂದ ಪಾಂಡವರನ್ನು ರಕ್ಷಿಸುವುದಕ್ಕಾಗಿ ಹೋಗಬೇಕಾಯಿತು. ಅವಳು ಅತಿ ಕೊಬ್ಬಿದ್ದಾಳೆ. ತಾನುಂಡ ಎಂಜಲನ್ನೇ ಭಗವಂತನಿಗೆ ಉಣಬಡಿಸಿದಳು !”</p>
  <p>ಮೂರನೆಯವನು ಯಾರು ಎಂದು ಅರ್ಜುನ ಕೇಳಿದ. ಆಗ ಬ್ರಾಹ್ಮಣ, “ಆ ನಿರ್ದಯಿಯಾದ ಪ್ರಹ್ಲಾದ. ಅವನು ಎಷ್ಟು ಕ್ರೂರಿ ! ಪ್ರಹ್ಲಾದನನ್ನು ರಕ್ಷಿಸಲು ಭಗವಂತ ಕುದಿಯುತ್ತಿರುವ ಎಣ್ಣೆಯ ಕೊಪ್ಪರಿಗೆಯನ್ನು ಪ್ರವೇಶಿಸಬೇಕಾಯಿತು, ಆನೆಗಳ ಕಾಲ್ಕೆಳಗೆ ತುಳಿಸಿ ಕೊಳ್ಳಬೇಕಾಯಿತು, ಬೃಹತ್ ಕಂಬಗಳ ಮೂಲಕ ಸೀಳಿ ಬರಬೇಕಾಯಿತು, ನೋಡು ! ಎಷ್ಟು ಕಷ್ಟ ನನ್ನ ಭಗವಂತನಿಗೆ !” ಎಂದ.</p>
  <p>ಅರ್ಜುನ “ನಾಲ್ಕನೆಯವನು ಯಾರು?” ಎಂದಾಗ ಬ್ರಾಹ್ಮಣ, “ಆ ನೀಚ ಅರ್ಜುನ” ಎಂದ. “ಏಕೆ, ಅವನು ಏನು ತಪ್ಪನ್ನು ಮಾಡಿದ?” ಎಂದು ಅರ್ಜುನ ಕೇಳಿದ್ದಕ್ಕೆ ಬ್ರಾಹ್ಮಣ, “ಆ ನೀಚನನ್ನು ನೋಡಿ, ಕುರುಕ್ಷೇತ್ರದ ಯುದ್ಧದಲ್ಲಿ ನನ್ನ ಪ್ರಿಯ ಶ್ರೀಕೃಷ್ಣನಿಂದ ರಥವನ್ನು ನಡೆಸುವ ಸಾಮಾನ್ಯ ಸಾರಥಿಯ ಕೆಲಸವನ್ನು ಮಾಡಿಸಿದ” ಎಂದ.</p>
  <p>ಅರ್ಜುನನಿಗೆ ಆ ಬಡ ಬ್ರಾಹ್ಮಣನಲ್ಲಿದ್ದ ಶ್ರದ್ಧೆ ಭಕ್ತಿಯನ್ನು ನೋಡಿ ಆಶ್ಚರ್ಯವಾಯ್ತು. ಅಂದಿನಿಂದ ಅವನ ದುರಹಂಕಾರ ಹೋಯಿತು. ತಾನು ಭಗವಂತನ ಶ್ರೇಷ್ಠಭಕ್ತ ಎನ್ನುವ ಅಹಂಕಾರವನ್ನು ತ್ಯಜಿಸಿದ.</p>
  <div>೭೮. ಯಾರಿಗೆ ಬಹುಮಾನ ಸಿಕ್ಕುವುದು ?</div>
  <p>ಕಾರ್ತಿಕೇಯ ಮತ್ತು ಗಣಪತಿ ಇಬ್ಬರೂ ಪಾರ್ವ ತಿಯ ಹತ್ತಿರ ಇದ್ದರು. ಭಗವತಿಯ ಕೊರಳಲ್ಲಿ ಒಂದು ವಜ್ರದ ಹಾರವಿತ್ತು. ಭಗವತಿ, “ಯಾರು ಈ ಪ್ರಪಂಚವನ್ನು ಮೊದಲು ಸುತ್ತಿಕೊಂಡು ಬರುವರೊ ಅವರಿಗೆ ಈ ಹಾರವನ್ನು ಬಹುಮಾನವಾಗಿ ಕೊಡುತ್ತೇನೆ” ಎಂದಳು. ಕೇಳಿದ ತಕ್ಷಣವೇ<br/>ಕಾರ್ತಿಕೇಯ ನವಿಲಿನ ಮೇಲೆ ಹೊರಟ. ಗಣೇಶ ನಿಧಾನವಾಗಿ<br/>ಭಗವತಿಯ ಸುತ್ತಲೂ ಪ್ರದಕ್ಷಿಣೆ ಮಾಡಿ ಬಂದ. ಅವನು<br/>ಭಗವತಿ ಸೃಷ್ಟಿಯನ್ನೆಲ್ಲ ತನ್ನಲ್ಲಿ ಅಡಗಿಸಿಕೊಂಡಿರುವಳು ಎಂಬು<br/>ದನ್ನು ತಿಳಿದುಕೊಂಡಿದ್ದ. ಭಗವತಿ ಗಣೇಶನ ಭಕ್ತಿಯನ್ನು ನೋಡಿ ಸಂತೋಷ ದಿಂದ ತನ್ನ ಕೊರಳ ಹಾರವನ್ನು ಗಣಪತಿಗೆ ಹಾಕಿದಳು. ಬಹಳ ಕಾಲದ ಮೇಲೆ ಕಾರ್ತಿಕೇಯ ಹಿಂತಿರುಗಿ ಬಂದ. ಅಲ್ಲಿ ಆಗಲೆ ಪಾರ್ವತಿ ಗಣಪತಿಯ ಕೊರಳಿ ನಲ್ಲಿ ಹಾರವನ್ನು ಹಾಕಿದ್ದಳು. ಬರೀ ಸರಳವಾದ ಭಕ್ತಿಯಿಂದ ಸರ್ವವನ್ನೂ ಪಡೆದುಕೊಳ್ಳಬಹುದು. ಭಗವಂತನನ್ನು ಪ್ರೀತಿಸಿದರೆ ಯಾವ ಕೊರತೆಯೂ ಇರುವುದಿಲ್ಲ.</p>
  <div/>
  <div>೭೯. ಒಂದು ಕಾಗೆಯ ಪರಮಭಕ್ತಿ</div>
  <p>ರಾಮ-ಲಕ್ಷ್ಮಣರು ಪಂಪಾ ಸರೋವರಕ್ಕೆ ಬಂದರು. ಅಲ್ಲಿ ಒಂದು ಕಾಗೆ ನೀರನ್ನು ಕುಡಿಯಲು ಬಹಳ ತವಕಿಸುತ್ತಿತ್ತು. ಸರೋವರದ ಅಂಚಿಗೆ ಎಷ್ಟು ಸಲ ಹೋದರೂ ನೀರನ್ನು ಕುಡಿಯುತ್ತಿರಲಿಲ್ಲ. ಲಕ್ಷ್ಮಣ ರಾಮನಿಗೆ ಕಾರಣ ಕೇಳಿದ. ಅದಕ್ಕೆ ರಾಮ, “ಸಹೋದರನೆ, ಆ ಕಾಗೆ ಭಗವಂತನ ಪರಮ ಭಕ್ತ. ಹಗಲು ರಾತ್ರಿ ಅದು ಭಗವಂತನ ಹೆಸರನ್ನು ಜಪಿಸುತ್ತಿರುವುದು. ಅದರ ಗಂಟಲು ನೀರಿಲ್ಲದೆ ಒಣಗಿಹೋಗಿದ್ದರೂ ನೀರನ್ನು ಕುಡಿಯುತ್ತಿಲ್ಲ. ಏಕೆಂದರೆ ಕುಡಿಯುವಾಗ ಭಗವನ್ನಾಮೋಚ್ಚಾರಣೆ ನಿಂತುಹೋಗುವುದಲ್ಲ ಎಂದು.”</p>
  <div/>
  <div>೮ಂ. ಮೂರು ಜನ ಸ್ನೇಹಿತರು ಮತ್ತು ಹುಲಿ</div>
  <p>ಒಂದು ಸಲ ಮೂರು ಜನ ಸ್ನೇಹಿತರು ಒಂದು ಕಾಡಿನ ಮೂಲಕ ಹೋಗುತ್ತಿದ್ದರು. ಆಗ ಒಂದು ಹುಲಿ ಇದ್ದಕ್ಕಿದ್ದಂತೆ ಕಾಣಿಸಿಕೊಂಡಿತು. ಅವರಲ್ಲಿ ಮೊದಲನೆಯವನು, “ನಮ್ಮ ಗತಿ ಆಯಿತು !” ಎಂದ. ಎರಡನೆ ಯವನು, “ಏತಕ್ಕೆ ಹೀಗೆ ಹೇಳುತ್ತೀಯ ? ನಾವು ಹೇಗೆ ನಾಶವಾದೇವು? ಭಗವಂತನನ್ನು ಪ್ರಾರ್ಥಿಸೋಣ” ಎಂದ. ಮೂರನೆಯವನು, “ದೇವರಿಗೆ ಏತಕ್ಕೆ ಕಷ್ಟ ಕೊಡುವುದು ? ಹತ್ತಿರದ ಮರವನ್ನೇರಿ ಕುಳಿತುಕೊಳ್ಳೋಣ” ಎಂದನು.</p>
  <p>‘ನಮ್ಮ ಗತಿ ಮುಗಿಯತು’ ಎಂದು ಹೇಳಿದವನು, ದೇವರೊಬ್ಬ ನಿರುವನು, ಅವನು ನಮ್ಮನ್ನು ರಕ್ಷಿಸುವನು ಎಂಬುದನ್ನು ಅರಿಯ. ‘ದೇವರನ್ನು ಕುರಿತು ಪ್ರಾರ್ಥಿಸೋಣ’ ಎಂದವನು ಜ್ಞಾನಿ. ದೇವರು ಸೃಷ್ಟಿ ಸ್ಥಿತಿ ಪ್ರಳಯಗಳನ್ನು ಮಾಡುವವನು ಎಂಬುದನ್ನು ಬಲ್ಲ. ‘ಇದಕ್ಕಾಗಿ ಏತಕ್ಕೆ ದೇವರಿಗೆ ಕಷ್ಟ ಕೊಡಬೇಕು? ಮರವನ್ನೇರೋಣ’ ಎಂದ ವನು ಭಗವಂತನ ಪರಮ ಭಕ್ತ. ಅಂತಹ ಪ್ರೀತಿ ಒಬ್ಬನಲ್ಲಿದ್ದರೆ ತಾನು ದೇವರಿಗಿಂತ ಬಲಿಷ್ಠ ಎಂದು ಭಾವಿಸುವನು. ತನ್ನ ದೇವರಿಗೆ ಯಾವ ಕಷ್ಟವೂ ಬರದಂತೆ ಅವನು ಸದಾ ನೋಡಿಕೊಳ್ಳುತ್ತಾನೆ. ಅವನ ಏಕಮಾತ್ರ ಉದ್ದೇಶ ತನ್ನ ಪ್ರಿಯತಮನ ಕಾಲುಗಳಿಗೆ ಒಂದು ಮುಳ್ಳೂ ಸೋಂಕಕೂಡದು ಎಂಬುದು.</p>
  <div>ನ್ಶ್ಞ೨೪೭ì೮೧. ಇಷ್ಟದಮೇಲೆ ಪರಮನಿಷ್ಠೆ</div>
  <p>ಒಮ್ಮೆ ಪಾಂಡವರು ರಾಜಸೂಯ ಯಾಗವನ್ನು ಮಾಡಿದರು. ಎಲ್ಲರೂ ಯುಧಿಷ್ಠಿರನಿಗೆ ಅಗ್ರಸ್ಥಾನ ವನ್ನು ಕೊಟ್ಟು ಅವನಿಗೆ ಭಕ್ತಿಯಿಂದ ನಮಿಸಿದರು. ಆದರೆ ಲಂಕಾರಾಜ್ಯದ ಅಧಿಪತಿ ವಿಭೀಷಣ ನಾನು ಶ್ರೀಮನ್ನಾರಾಯಣನ ವಿನಾ ಮತ್ತಾರಿಗೂ ನಮಿಸುವುದಿಲ್ಲ ಎಂದ. ಆಗ ಯುಧಿಷ್ಠಿರನಿಗೆ ಶ್ರೀಕೃಷ್ಣನೇ ನಮಸ್ಕರಿಸಿದನು. ಆಗ ವಿಭೀ ಷಣನು ತನ್ನ ಕೀರಿಟವನ್ನು ತೆಗೆದು ಯುಧಿಷ್ಠಿರನಿಗೆ ನಮಿಸಿ ದನು.</p>
  <p>ಇದೇ ಏಕನಿಷ್ಠಾಭಕ್ತಿ. ಅಲ್ಲಿ ಇಷ್ಟದೇವರ ವಿನಾ ಬೇರೆ ಯಾರನ್ನೂ ಗಮನಿಸುವುದಿಲ್ಲ. ಕಮಲವು ಸೂರ್ಯನ ಕಿರಣ ಗಳಿಗಾಗಿ ಏಕನಿಷ್ಠೆಯಿಂದ ಕಾಯುವಂತೆ, ಭಗವಂತನಲ್ಲಿ ಭಕ್ತಿಯಿರಬೇಕು.</p>
  <div>೮೨. ಸುಖ ದುಃಖಗಳಲ್ಲಿ ದೇವರೊಬ್ಬನೆ ಆರಾಧ್ಯವಸ್ತು</div>
  <p>ಒಂದೂರಿನಲ್ಲಿ ಒಬ್ಬ ನೇಯ್ಗೆಯವನಿದ್ದ. ಅವನು ಸಾತ್ವಿಕ<br/>ಸ್ವಭಾವದವನು. ಪ್ರತಿಯೊಬ್ಬರೂ ಅವನನ್ನು ಗೌರವಿಸುತ್ತಿ<br/>ದ್ದರು, ಪ್ರೀತಿಸುತ್ತಿದ್ದರು. ಅವನು ಸಂತೆಯಲ್ಲಿ ತಾನೇ ನೇಯ್ದ ಬಟ್ಟೆ<br/>ಯನ್ನು ವ್ಯಾಪಾರ ಮಾಡುತ್ತಿದ್ದನು. ನೇಯ್ಗೆಯವನನ್ನು ಯಾರಾದರೂ ವಸ್ತ್ರದ ಬೆಲೆಯನ್ನು ಕೇಳಿದರೆ ಅವನು “ಭಗವಂತನ ಇಚ್ಛೆಯಿಂದ, ನೂಲಿನ ಬೆಲೆ ಒಂದು ರೂಪಾಯಿ, ಕೂಲಿಯ ಬೆಲೆ ನಾಲ್ಕಾಣೆ, ಭಗವಂತನ ಇಚ್ಛೆಯಿಂದ ಅದರ ಲಾಭ ಎರಡಾಣೆ. ಬಟ್ಟೆಯ ಒಟ್ಟು ಬೆಲೆ ರಾಮನ ಇಚ್ಛೆಯಿಂದ ಒಂದು ರೂಪಾಯಿ ಆರಾಣೆ” ಎನ್ನುತ್ತಿದ್ದನು. ನೇಯ್ಗೆಯವನ ಮೇಲೆ ಜನರಿಗೆಲ್ಲ ಅಷ್ಟೊಂದು ನಂಬಿಕೆ. ಗಿರಾಕಿಗಳು ಆ ಹಣವನ್ನು ಕೊಟ್ಟು ಸಾಮಾನನ್ನು ತೆಗೆದುಕೊಳ್ಳುತ್ತಿದ್ದರು. ನೇಯ್ಗೆಯವನು ಭಗವಂತನ ಪರಮಭಕ್ತ. ಸಂಜೆ ಹೊತ್ತು ಊಟವಾದ ಮೇಲೆ ಬಹಳ ಕಾಲ ದೇವರನ್ನು ಕುರಿತು ಧ್ಯಾನಿಸುತ್ತಿದ್ದ, ಅವನ ಮಹಿಮೆಯನ್ನು ಕೊಂಡಾಡುತ್ತಿದ್ದ. ಒಂದು ದಿನ ಎಷ್ಟು ಹೊತ್ತಾದರೂ ಅವನಿಗೆ ನಿದ್ರೆ ಬರಲಿಲ್ಲ. ಅವನು ದೇವರ ಮನೆಯಲ್ಲಿ ಕುಳಿತುಕೊಂಡು ಗುಡಿಗುಡಿಯನ್ನು ಸೇದುತ್ತಿದ್ದ. ಆಗ ಒಂದು ದರೋಡೆಕೋರರ ದಂಡು ಅತ್ತ ಕಡೆ ಬಂತು. ದರೋಡೆಕೋರರು ನೇಯ್ಗೆಯವನ ಹತ್ತಿರ ಬಂದು “ನಮ್ಮ ಜೊತೆಯಲ್ಲಿ ಬಾ” ಎಂದು ಹೇಳಿದರು. ಹಾಗೆ ಹೇಳುತ್ತ ಅವನನ್ನು ಎಳೆದು ಕೊಂಡು ಹೋದರು. ಮನೆಯನ್ನು ದರೋಡೆ ಮಾಡಿದ ಮೇಲೆ ತಮ್ಮ ಕಳ್ಳ ಮಾಲನ್ನು ಹೊರುವಂತೆ ನೇಯ್ಗೆಯವನಿಗೆ ಹೇಳಿದರು. ಅಷ್ಟು ಹೊತ್ತಿಗೆ ಪೋಲಿಸಿನವರು ಬಂದರು. ದರೋಡೆಕೋರರು ಓಡಿಹೋದರು. ಆದರೆ ಸಾಮಾನನ್ನು ಹೊರುತ್ತಿದ್ದ ನೇಯ್ಗೆಯವನು ಸಿಕ್ಕಿ ಬಿದ್ದನು. ಅವನನ್ನು ಪೋಲಿಸಿ ನವರು ದಸ್ತಗಿರಿ ಮಾಡಿದರು. ಮಾರನೆ ದಿನ ವಿಚಾರಣೆಗೆ ನ್ಯಾಯಾಧಿಪತಿಯ ಮುಂದೆ ಅವನನ್ನು ಹಾಜರುಮಾಡಿದರು. ಹಳ್ಳಿಯವರಿಗೆ ಸಮಾಚಾರ ಗೊತ್ತಾಗಿ ಅವರೆಲ್ಲ ಕೋರ್ಟಿಗೆ ಬಂದರು. ಅವರು ನ್ಯಾಯಾಧಿಪತಿಗೆ “ಮಾನ್ಯ ನ್ಯಾಯಾಧಿಪತಿಗಳೆ, ಈ ಮನುಷ್ಯ ಎಂದಿಗೂ ಕದಿಯುವವನಲ್ಲ” ಎಂದರು. ಆಗ ನ್ಯಾಯಾಧಿಪತಿಗಳು ನೇಯ್ಗೆಯವನಿಗೆ “ಇದು ಹೇಗಾಯಿತು? ಹೇಳು” ಎಂದರು.</p>
  <p>ನೇಯ್ಗೆಯವನು “ಮಾನ್ಯ ನ್ಯಾಯಾಧಿಪತಿಗಳೆ, ರಾಮನ ಇಚ್ಛೆ ಯಂತೆ ನಾನು ಊಟಮಾಡಿದೆ. ರಾಮನ ಇಚ್ಛೆಯಂತೆ ನಾನು ದೇವರ ಮನೆಯಲ್ಲಿ ಕುಳಿತಿದ್ದೆ. ರಾಮನ ಇಚ್ಛೆಯಂತೆ ಅಂದು ಅವೇಳೆಯಾಗಿತ್ತು. ಭಗವಂತನ ಇಚ್ಛೆಯಂತೆ ನಾನು ಭಗವಂತನ ಚಿಂತನೆ ಮಾಡಿ ಅವನನ್ನು ಭಜಿಸುತ್ತಿದ್ದೆ. ರಾಮನ ಇಚ್ಛೆಯಂತೆ ಒಂದು ಡಕಾ ಯಿತರ ತಂಡ ಅಲ್ಲಿಗೆ ಬಂತು. ರಾಮನ ಇಚ್ಛೆಯಂತೆ ಅವರು ನನ್ನನ್ನು ಎಳೆದುಕೊಂಡು ಹೋದರು. ರಾಮನ ಇಚ್ಛೆಯಂತೆ ಅವರು ದರೋಡೆ ಮಾಡಿ ದರು. ರಾಮನ ಇಚ್ಛೆಯಂತೆ ಅವರು ಕದ್ದಮಾಲನ್ನು ನನ್ನ ಮೇಲೆ ಹೊರಿಸಿ ದರು. ಅಷ್ಟು ಹೊತ್ತಿಗೆ ರಾಮನ ಇಚ್ಛೆಯಂತೆ ಪೋಲಿಸರು ಬಂದರು. ರಾಮನ ಇಚ್ಛೆಯಂತೆ ನನ್ನನ್ನು ದಸ್ತಗಿರಿ ಮಾಡಿದರು. ಆಗ ರಾಮನ ಇಚ್ಛೆಯಂತೆ ಪೋಲಿಸರು ನನ್ನನ್ನು ಜೈಲಿಗೆ ಕರೆದುಕೊಂಡು ಹೋದರು. ಇವತ್ತಿನ ಬೆಳಿಗ್ಗೆ ರಾಮನ ಇಚ್ಛೆಯಂತೆ ನನ್ನನ್ನು ನಿಮ್ಮ ಮುಂದೆ ನಿಲ್ಲಿಸಿದ್ದಾರೆ.” ನ್ಯಾಯಾಧಿಪತಿ ಗಳಿಗೆ ಗೊತ್ತಾಯಿತು ಈತ ಸತ್ಯನಿಷ್ಠ ಎಂದು. “ಅವನನ್ನು ಬಿಡುಗಡೆಮಾಡಿ” ಎಂದರು. ದಾರಿಯಲ್ಲಿ ಮನೆಗೆ ಹೋಗುತ್ತಿದ್ದಾಗ “ರಾಮನ ಆಣತಿಯಂತೆ ನನ್ನನ್ನು ಸೆರೆಮನೆಯಿಂದ ಖುಲಾಸೆ ಮಾಡಿದರು” ಎಂದನು. ನೀನು ಈ ಸಂಸಾರದಲ್ಲಿ ಇರುವೆಯೊ ಅಥವಾ ಅದನ್ನು ತ್ಯಜಿಸುವೆಯೊ ಎಲ್ಲಾ ರಾಮನ ಇಚ್ಛೆಯ ಮೇಲಿದೆ. ದೇವರ ಮೇಲೆ ಭಾರ ಹಾಕಿ ನಿನ್ನ ಪಾಲಿನ ಕೆಲಸವನ್ನು ಮಾಡು.</p>
  <div>೮೩. ರಾವಣ–ರಾಮನ ಪರಮಭಕ್ತ</div>
  <p>ಮಂಡೋದರಿ ತನ್ನ ಗಂಡನಾದ ರಾವಣನಿಗೆ, “ನೀನು ಸೀತೆಯನ್ನು ವರಿಸ ಬೇಕೆಂದು ಇಚ್ಛಿಸಿದರೆ ನೀನೇಕೆ ಮಾಯಾಶಕ್ತಿಯಿಂದ ರಾಮನ ವೇಷ ಹಾಕಿ ಕೊಳ್ಳಬಾರದು?” ಎಂದು ಕೇಳಿದಳು. “ನಿನಗೆ ಗೊತ್ತಿರುವುದು ಇಷ್ಟೆ! ನಾನು ರಾಮನಂತೆ ವೇಷ ಹಾಕಿದಾಗ ಇಂತಹ ಹೀನಕೃತ್ಯವನ್ನು ಮಾಡಲು ಸಾಧ್ಯವೆ? ಅವನನ್ನು ಕುರಿತು ಚಿಂತಿಸಿದರೇನೆ ನನ್ನ ಮನಸ್ಸು ಅವರ್ಣನೀಯ ಆನಂದ ದಿಂದ ತುಂಬುವುದು. ಶ್ರೇಷ್ಠವಾದ ಸ್ವರ್ಗವೂ ಕಸದಂತೆ ತೋರುವುದು.”</p>
  <div>೮೪. ಭಕ್ತಿಯಿಂದ ಎಲ್ಲಾ ಬಾಗಿಲುಗಳೂ ತೆರೆಯುವವು</div>
  <p>ಶ್ರೀಕೃಷ್ಣನಿಂದ ಯಾವ ಸುದ್ದಿಯೂ ಬಾರದೆ ಇದ್ದುದರಿಂದ<br/>ಒಮ್ಮೆ ಯಶೋದೆ ರಾಧೆ ಬಳಿಗೆ ಬಂದಳು. “ನನ್ನ ಗೋಪಾಲನ<br/>ವಿಚಾರ ನಿನಗೇನಾದರೂ ಗೊತ್ತೆ?” ಎಂದು ಕೇಳಿದಳು. ಈಗ ರಾಧೆ<br/>ಗಾಢ ಧ್ಯಾನದಲ್ಲಿದ್ದಳಾದ್ದರಿಂದ ಯಶೋದೆಯ ಮಾತುಗಳು ಕೇಳಿಸಲಿಲ್ಲ. ರಾಧೆ ಸಮಾಧಿ ಯಿಂದಿಳಿದ ನಂತರ ನಂದನ ರಾಣಿಯಾದ ಯಶೋದೆಯನ್ನು ಅವಳು ನೋಡಿದಳು. ತಕ್ಷಣವೇ ಅವಳಿಗೆ ನಮಸ್ಕಾರ ಮಾಡಿ ದಳು. ಏತಕ್ಕೆ ಬಂದಿರಿ ಎಂದು ರಾಧೆ ಯಶೋದೆಯನ್ನು ಕೇಳಿ ದಳು. ಕಾರಣವನ್ನು ತಿಳಿದಾದ ಮೇಲೆ ರಾಧೆ, “ತಾಯಿ, ನೀವು ಕಣ್ಣನ್ನು ಮುಚ್ಚಿಕೊಂಡು ಅವ ನನ್ನು ಧ್ಯಾನಿಸಿದರೆ ನಿಮಗೆ ಅವನು ಗೋಚರಿಸುವನು” ಎಂದಳು. ಯಶೋದೆ ಕಣ್ಣನ್ನು ಮುಚ್ಚಿದೊಡನೆಯೆ ಅಧ್ಯಾತ್ಮ ಭಾವದ ಘನೀಭೂತಳಾಗಿದ್ದ ರಾಧೆಯು ಯಶೋದೆಯ ಮೇಲೆ ತನ್ನ ಪ್ರಭಾವವನ್ನು ಬೀರಿ ಅವಳಿಗೆ ಗೋಪಾಲನ ದರ್ಶನವಾಗುವಂತೆ ಮಾಡಿದಳು. ಆಗ ಯಶೋದೆ ರಾಧೆಯನ್ನು “ನಾನು ಕಣ್ಣು ಮುಚ್ಚಿದಾಗಲೆಲ್ಲ ನನ್ನ ಪ್ರೀತಿಯ ಗೋಪಾಲನನ್ನು ನೋಡುವ ವರವನ್ನು ಕೊಡಮ್ಮ” ಎಂದು ಪ್ರಾರ್ಥಿಸಿದಳು.</p>
  <div/>
  <div>ನ್ಶ್ಞ೨೪೭ì೮೫. ಯಾವುದನ್ನು ಪ್ರಾಪಂಚಿಕರು ಬಯಸುವರೋ,<br/>ಭಕ್ತ ಅದನ್ನು ತ್ಯಜಿಸುತ್ತಾನೆ</div>
  <p>ರಾವಣನ ವಧೆಯಾದ ನಂತರ ವಿಭೀಷಣ ಲಂಕಾ ರಾಜ್ಯದ ಅರಸನಾಗು ವುದಕ್ಕೆ ಒಪ್ಪಲಿಲ್ಲ. ವಿಭೀಷಣ “ಓ ರಾಮ, ನಿನ್ನನ್ನು ನಾನು ನೋಡಿದೆ. ನನಗೆ ಇನ್ನು ರಾಜ್ಯಭಾರವೇಕೆ” ಎಂದು ಹೇಳಿದ.</p>
  <p>“ನೀನು ಅಜ್ಞಾನಿಗಳಿಗಾಗಿ ರಾಜನಾಗು. ರಾಮನ ಸೇವೆಯಿಂದ ನಿನಗೆ ಏನು ಬಂತು ಎಂದು ಕೇಳಿದರೆ, ಅದರಿಂದ ರಾಜನಾದೆ ಎಂದು ಹೇಳಬಹುದು. ಅವರಿಗೆ ಒಂದು ಸನ್ಮಾರ್ಗವನ್ನು ತೋರಿ ಸಲು ನೀನು ರಾಜನಾಗು” ಎಂದ ರಾಮ.</p>
  <div>೮೬. ಶ್ರೀಕೃಷ್ಣನಿಗೆ ಜಯವಾಗಲಿ</div>
  <p>ನಾನು ಒಂದು ಸಲ ಮಥುರಬಾಬುವಿನೊಂದಿಗೆ ಒಂದೂರಿಗೆ ಹೋಗಿದ್ದೆ. ನನ್ನೊಡನೆ ವಾದ ಮಾಡುವುದಕ್ಕೆ ಅನೇಕ ಜನ ಪಂಡಿತರು ಬಂದರು. ನಿಮಗೇ ಗೊತ್ತಿದೆ ನನಗೆ ಏನೂ ಪಾಂಡಿತ್ಯವಿಲ್ಲ ಎನ್ನುವುದು. ಪಂಡಿತರು ನನ್ನ ವಿಚಿತ್ರ ಸ್ವಭಾವವನ್ನು ಗ್ರಹಿಸಿದರು. ವಾದ ಮುಗಿದ ಮೇಲೆ ಅವರು ನನಗೆ ಹೇಳಿದರು: “ನಿಮ್ಮ ಸಂಭಾಷಣೆಯನ್ನು ಕೇಳಿದ ಮೇಲೆ, ನಾವು ಕಲಿತಿರುವುದೆಲ್ಲ–ವಿದ್ಯೆ, ಪಾಂಡಿತ್ಯವೆಲ್ಲ ಕೆಲಸಕ್ಕೆ ಬಾರದಂತೆ ಕಾಣುವುದು. ಈಗ ನಮಗೆ ಅರಿವಾಗು ತ್ತದೆ, ಭಗವಂತನ ಅನುಗ್ರಹವಿದ್ದರೆ ವಿದ್ಯೆಗೆ ಯಾವ ಬರಗಾಲವೂ ಇಲ್ಲ ಎಂದು.” ಅವನ ಅನುಗ್ರಹದಿಂದ ಮೂಢ ಪಂಡಿತನಾಗುತ್ತಾನೆ. ಮೂಕ ವಾಚಾಳಿಯಾಗುತ್ತಾನೆ. ಅದಕ್ಕೇ ನಾನು ಹೇಳುವುದು ಬರೀ ಕೆಲವು ಗ್ರಂಥ ಗಳನ್ನು ಓದಿದರೆ ವ್ಯಕ್ತಿಯು ಪಂಡಿತನಾಗಲಾರ. ನನ್ನನ್ನೇ ನೋಡಿ, ನನಗೆ ಏನೆಂದರೆ ಏನೂ ಗೊತ್ತಿಲ್ಲ. ಹಾಗಾದರೆ ಈ ಮಾತುಗಳನ್ನೆಲ್ಲ ಆಡುವವರು ಯಾರು ? ಭಗವಂತನ ಜ್ಞಾನಭಂಡಾರಕ್ಕೆ ಬರಗಾಲವಿಲ್ಲ. ಕಾಮಾರಪುಕುರದಲ್ಲಿ ದಿನಸಿ ವ್ಯಾಪಾರಿಗಳಿದ್ದಾರೆ. ಅದನ್ನು ತೂಗುವಾಗ ಭತ್ತ ಕಡಿಮೆಯಾದರೆ ಮತ್ತೊಬ್ಬ ಹಿಂದಿನಿಂದ ಅದನ್ನು ನೂಕುತ್ತಾನೆ. ಎರಡನೆಯವನು ಯಾವಾ ಗಲೂ ಭತ್ತವನ್ನು ನೂಕುತ್ತಲೇ ಇರಬೇಕು. ದೊಡ್ಡ ಗುಡ್ಡೆಯಿಂದ ಅವನು ನೂಕುತ್ತಿರಬೇಕು. ನನ್ನ ಮಾತು ಕೂಡ ಹಾಗೆಯೆ. ಯಾವಾಗ ಅದು ಕಡಿಮೆ ಯಾಗುವುದೋ ಭಗವತಿ ಹೊಸ ಭಾವನೆಗಳನ್ನು ಕೊಡುತ್ತಾಳೆ. ಅವಳ ಜ್ಞಾನ ಭಂಡಾರ ಎಂದಿಗೂ ಕಡಿಮೆಯಾಗುವುದಿಲ್ಲ.</p>
  <p>ನನಗೆ ಏನೂ ಗೊತ್ತಿಲ್ಲ ಎಂಬುದು ನಿಮಗೇ ಗೊತ್ತಿದೆ. ಹಾಗಾದರೆ ಈ ಸದ್ವಿಚಾರಗಳೆಲ್ಲ ಯಾರಿಂದ ಬಂದವು ? ಇದೆಲ್ಲ ಭಗವತಿಯ ಮಹಿಮೆ. ನಾವುಗಳೆಲ್ಲ ಅವಳಿಗೆ ನಿಮಿತ್ತ ಮಾತ್ರ. ಒಂದು ಸಲ ರಾಧೆ ತಾನು ಪತಿವ್ರತೆ ಎಂದು ತೋರಿಸುವುದಕ್ಕೆ ನೀರು ತುಂಬಿದ ರಂಧ್ರದ ಕೊಡವನ್ನು ತೆಗೆದುಕೊಂಡು ಹೋದಳು. ಕೊಡ ತೂತಿನಮಯವಾಗಿತ್ತು. ಆದರೂ ಒಂದು ತೊಟ್ಟು ನೀರೂ ಸೋರಲಿಲ್ಲ. ಜನರೆಲ್ಲ ಇಂತಹ ಪತಿವ್ರತೆಯನ್ನು ಪ್ರಪಂಚ ಅರಿಯದು ಎಂದರು. ಆಗ ರಾಧೆ, “ನನ್ನನ್ನು ಏತಕ್ಕೆ ಹೊಗಳುತ್ತೀರಿ. ಇದೆಲ್ಲ ಕೃಷ್ಣನ ಮಹಿಮೆ ; ಜಯಕೃಷ್ಣ” ಎಂದಳು. ನಾನೊಂದು ನಿಮಿತ್ತ ಮಾತ್ರ.</p>
</html>
