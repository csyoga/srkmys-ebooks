<?xml version="1.0"?>
<html>
  <div>ತ್ತದೆ, ಭಗವಂತನ ಅನುಗ್ರಹವಿದ್ದರೆ ವಿದ್ಯೆಗೆ ಯಾವ ಬರ<br/>ಗಾಲವೂ ಇಲ್ಲ ಎಂದು.” ಅವನ ಅನುಗ್ರಹದಿಂದ ಮೂಢ <br/>ಪಂಡಿತನಾಗುತ್ತಾನೆ. ಮೂಕ ವಾಚಾಳಿಯಾಗುತ್ತಾನೆ. ಅದಕ್ಕೇ<br/>ನಾನು ಹೇಳುವುದು ಬರೀ ಕೆಲವು ಗ್ರಂಥಗಳನ್ನು ಓದಿದರೆ<br/>ವ್ಯಕ್ತಿಯು ಪಂಡಿತನಾಗಲಾರ. ನನ್ನನ್ನೇ ನೋಡಿ, ನನಗೆ ಏನೆಂದರೆ ಏನೂ ಗೊತ್ತಿಲ್ಲ. ಹಾಗಾದರೆ ಈ ಮಾತುಗಳನ್ನೆಲ್ಲ ಆಡುವವರು ಯಾರು ? ಭಗ ವಂತನ ಜ್ಞಾನಭಂಡಾರಕ್ಕೆ ಬರಗಾಲವಿಲ್ಲ. ಕಾಮಾರಪುಕುರದಲ್ಲಿ ದಿನಸಿ ವ್ಯಾಪಾರಿಗಳಿದ್ದಾರೆ. ಅದನ್ನು ತೂಗುವಾಗ ಭತ್ತ ಕಡಿಮೆಯಾದರೆ ಮತ್ತೊಬ್ಬ ಹಿಂದಿನಿಂದ ಅದನ್ನು ನೂಕುತ್ತಾನೆ. ಎರಡನೆಯವನು ಯಾವಾಗಲೂ ಭತ್ತ ವನ್ನು ನೂಕುತ್ತಲೇ ಇರಬೇಕು. ದೊಡ್ಡ ಗುಡ್ಡೆಯಿಂದ ಅವನು ನೂಕುತ್ತಿರ ಬೇಕು. ನನ್ನ ಮಾತು ಕೂಡ ಹಾಗೆಯೆ. ಯಾವಾಗ ಅದು ಕಡಿಮೆಯಾಗುವುದೋ ಭಗವತಿ ಹೊಸ ಭಾವನೆಗಳನ್ನು ಕೊಡುತ್ತಾಳೆ. ಅವಳ ಜ್ಞಾನಭಂಡಾರ ಎಂದಿಗೂ ಕಡಿಮೆಯಾಗುವುದಿಲ್ಲ.</div>
  <p>ನನಗೆ ಏನೂ ಗೊತ್ತಿಲ್ಲ ಎಂಬುದು ನಿಮಗೇ ಗೊತ್ತಿದೆ. ಹಾಗಾದರೆ ಈ ಸದ್ವಿಚಾರಗಳೆಲ್ಲ ಯಾರಿಂದ ಬಂದವು ? ಇದೆಲ್ಲ ಭಗವತಿಯ ಮಹಿಮೆ. ನಾವುಗಳೆಲ್ಲ ಅವಳಿಗೆ ನಿಮಿತ್ತ ಮಾತ್ರ. ಒಂದು ಸಲ ರಾಧೆ ತಾನು ಪತಿವ್ರತೆ ಎಂದು ತೋರಿಸುವುದಕ್ಕೆ ನೀರು ತುಂಬಿದ ರಂಧ್ರದ ಕೊಡವನ್ನು ತೆಗೆದು ಕೊಂಡು ಹೋದಳು. ಕೊಡ ತೂತಿನಮಯವಾಗಿತ್ತು. ಆದರೂ ಒಂದು ತೊಟ್ಟು ನೀರೂ ಸೋರಲಿಲ್ಲ. ಜನರೆಲ್ಲ ಇಂತಹ ಪತಿವ್ರತೆಯನ್ನು ಪ್ರಪಂಚ ಅರಿಯದು ಎಂದರು. ಆಗ ರಾಧೆ, “ನನ್ನನ್ನು ಏತಕ್ಕೆ ಹೊಗಳುತ್ತೀರಿ. ಇದೆಲ್ಲ ಕೃಷ್ಣನ ಮಹಿಮೆ ; ಕೃಷ್ಣನಿಗೆ ಜಯವಾಗಲಿ ! ನಾನು ಅವನ ದಾಸಿ ಅಷ್ಟೆ!” ಎಂದಳು.</p>
  <div>೮೭. ಭಗವಂತನ ಮೇಲೆ ಪರಿಶುದ್ಧ ಪ್ರೇಮ</div>
  <p>ಭಾರತದೇಶದ ದಕ್ಷಿಣಭಾಗದಲ್ಲಿ ತಿರುಗಾಡುತ್ತಿದ್ದಾಗ ಶ್ರೀ ಚೈತನ್ಯದೇವರು ಒಂದು ಅಪೂರ್ವ ದೃಶ್ಯವನ್ನು ಕಂಡರು. ಒಬ್ಬ ಪಂಡಿತ ಗೀತೆಯನ್ನು ವ್ಯಾಖ್ಯಾನ ಮಾಡುತ್ತಿದ್ದನು. ಅದನ್ನು ಕೇಳುತ್ತಿದ್ದ ಭಕ್ತನೊಬ್ಬನ ಕಣ್ಣುಗಳಿಂದ ನೀರು ಸುರಿಯುತ್ತಿತ್ತು. ಆ ಭಕ್ತನಿಗೆ ಗೀತೆಯ ಒಂದು ಶಬ್ದವೂ ಅರ್ಥವಾಗುತ್ತಿರಲಿಲ್ಲ. “ನೀನು ಏತಕ್ಕೆ ಕಣ್ಣೀರನ್ನು ಸುರಿಸುತ್ತಿದ್ದೆ” ಎಂದು ಕೇಳಿದಾಗ ಅವನು ಹೇಳಿದ, “ನನಗೆ ಗೀತೆಯಲ್ಲಿ ಯಾವ ಶಬ್ದವೂ ಅರ್ಥವಾಗಲಿಲ್ಲ. ಆದರೆ ಅದನ್ನು ಪಂಡಿತರು ಓದಿ ಹೇಳುತ್ತಿದ್ದಾಗ ನನ್ನ ಅಂತರ್​ಚಕ್ಷುವಿನಿಂದ ಭಗವಂತನ ಅಸಾಧಾರಣ ಸೌಂದರ್ಯವನ್ನು ನೋಡುತ್ತಿದ್ದೆ. ಅವನು ರಥದ ಮೇಲೆ ಕುಳಿತುಕೊಂಡಿದ್ದ. ಕುರುಕ್ಷೇತ್ರದ ಸಮರಾಂಗಣದಲ್ಲಿ ಅರ್ಜುನನ್ನು ಕುರಿತು ಗೀತೋಪದೇಶವನ್ನು ಮಾಡುತ್ತಿರುವುದನ್ನು ಕಂಡೆ. ನನ್ನ ಕಣ್ಣಿನಲ್ಲಿ ಆನಂದಾಶ್ರು ಬರುವುದಕ್ಕೆ ಇದೇ ಕಾರಣ” ಎಂದ. ಯಾವ ಜ್ಞಾನವೂ ಇಲ್ಲದ ಈ ಭಕ್ತನಿಗೆ ಶ್ರೇಷ್ಠವಾದ ಜ್ಞಾನ ಲಭಿಸಿತ್ತು. ಏಕೆಂದರೆ ಅವನಿಗೆ ಭಗವಂತನ ಮೇಲೆ ಅಷ್ಟೊಂದು ಪ್ರೀತಿ ವಿಶ್ವಾಸಗಳು ಇದ್ದವು. ಅದರಿಂದಲೇ ಅವನು ಸಾಕ್ಷಾತ್ಕಾರವನ್ನು ಪಡೆದ.</p>
  <div>೮೮. ಪುನಃ ಭಗವತಿಯ ಬಳಿಗೆ</div>
  <p>ಯಾವ ಭಕ್ತನಲ್ಲಿ ವಿಷ್ಣುವಿನ ಅಂಶ ಇದೆಯೋ ಅವನು ಭಕ್ತಿಯಿಂದ ಪಾರಾಗಲಾರ. ಒಂದು ಸಲ ನಾನು ಒಬ್ಬ ಜ್ಞಾನಿಯ ಬಲೆಗೆ ಸಿಕ್ಕಿಬಿದ್ದೆ. ಅವನು ಹನ್ನೊಂದು ತಿಂಗಳ ಕಾಲ ವೇದಾಂತವನ್ನು ಬೋಧಿಸಿದ. ಆದರೆ ನನ್ನಲ್ಲಿದ್ದ ಭಕ್ತಿಬೀಜವನ್ನು ಅವನು ನಾಶಮಾಡಲು ಆಗಲಿಲ್ಲ. ನನ್ನ ಮನಸ್ಸು ಎಲ್ಲಿ ಹೋದರೂ ಪುನಃ ಭಗವತಿಯ ಬಳಿಗೆ ಬರುತ್ತಿತ್ತು. ನಾನು ತೋತಾಪುರಿ ಎದುರಿಗೆ ಭಗವತಿಗೆ ಸಂಬಂಧಪಟ್ಟ ಹಾಡುಗಳನ್ನು ಹಾಡುವಾಗ ‘ಆಹಾ’ ಎಂದು ಭಕ್ತಿಪರವಶನಾಗಿ ಕಣ್ಣೀರು ಸುರಿಸುತ್ತಿದ್ದ. ಅವನು ಅಂತಹ ಜ್ಞಾನಿ ಯಾಗಿದ್ದ, ಆದರೂ ಭಕ್ತಿಯಿಂದ ಕಣ್ಣೀರು ಉಕ್ಕುತ್ತಿತ್ತು. ಯಾರಾದರೂ ಅಲೆಕ್ ಬಳ್ಳಿಯ ರಸವನ್ನು ಕುಡಿದಿದ್ದರೆ ಅವನೊಳಗೆ ಆ ಸಸಿ ಬೆಳೆಯುವುದೆಂಬ ವದಂತಿ ಇದೆ. ಒಂದು ಸಲ ಭಕ್ತಿಬೀಜವನ್ನು ಬಿತ್ತಿದರೆ ಪರಿಣಾಮ ಬರಲೇ ಬೇಕು. ನೀವು ಒಂದು ಸಾವಿರ ವೇಳೆ ವಿಚಾರಮಾಡಿ, ತರ್ಕ ಮಾಡಿ, ಆದರೆ ನಿಮ್ಮಲ್ಲಿ ಭಕ್ತಿ ಬೀಜ ಇದ್ದರೆ ನೀವು ಪುನಃ ಹರಿಯ ಬಳಿಗೆ ಬರಲೇಬೇಕು.</p>
  <div>೮೯. ಅಹಂಕಾರವು ಭಕ್ತಿಯ ಕುಡಿಯನ್ನು<br/>ನ್ಶ್ಞ೮ìಚಿವುಟಿ ಹಾಕುತ್ತದೆ</div>
  <div/>
  <p>ಒಮ್ಮೆ ನಾರದರಿಗೆ ತನ್ನಂತಹ ಭಕ್ತ ಯಾರೂ ಇಲ್ಲ ಎಂಬ<br/>ಅಹಂಕಾರ ಬಂತು. ಅವರ ಹೃದಯವನ್ನು ಅರಿತ ಭಗವಂತ<br/>ನಾರದರಿಗೆ ಹೇಳಿದ, “ನಾರದರೆ, ಇಂತಹ ಸ್ಥಳಕ್ಕೆ ಹೋಗಿ. ಅಲ್ಲಿ ನನ್ನ ಮಹಾಭಕ್ತನೊಬ್ಬನಿರುವನು. ಅವನ ಸ್ನೇಹವನ್ನು ಸಂಪಾದಿಸಿಕೊಳ್ಳಿ. ಅವನು ನನ್ನ ನಿಜವಾದ ಭಕ್ತ” ಎಂದು. ನಾರದರು ಆ ಸ್ಥಳಕ್ಕೆ ಹೋದರು. ಅಲ್ಲಿ ಬೇಸಾಯಗಾರನೊಬ್ಬ ಬೆಳಿಗ್ಗೆ ಅಷ್ಟು ಹೊತ್ತಿಗೇ ಎದ್ದು ಹರಿನಾಮವನ್ನು ಒಮ್ಮೆ ಉಚ್ಚರಿಸಿ, ಅನಂತರ ಉಳುವುದಕ್ಕೆ ಹೋಗುತ್ತಿದ್ದ. ದಿನವೆಲ್ಲ ಬೇಸಾಯದ ಕೆಲಸದಲ್ಲಿ ನಿರತನಾಗಿರುತ್ತಿದ್ದ. ರಾತ್ರಿ ಮತ್ತೊಂದು ಸಲ ಹರಿ ನಾಮವನ್ನುಚ್ಚರಿಸಿ ಮಲಗುತ್ತಿದ್ದ. ‘ಈ ಬೇಸಾಯಗಾರ ಹೇಗೆ ಭಗವದ್ಭಕ್ತನಾದಾನು ? ಅವನು ಬೇಸಾಯದ ಕೆಲಸದಲ್ಲಿ ಮುಳು ಗಿರುವನು. ಅವನಲ್ಲಿ ಸಾಧುವಿನ ಯಾವ ಬಾಹ್ಯ ಚಿಹ್ನೆಯೂ ಇಲ್ಲ,’ ಎಂದು ನಾರದರಿಗೆ ತೋರಿತು. ನಾರದರು ಭಗವಂತನ ಬಳಿಗೆ ಹೋಗಿ ಆ ರೈತ ಭಕ್ತನು ಹೇಗೆ ಜೀವನ ನಡೆಸುತ್ತಿರುವನು ಎಂಬುದನ್ನು ಹೇಳಿದರು. ಆಗ ಶ್ರೀವಿಷ್ಣು ನಾರದರಿಗೆ “ಈ ಎಣ್ಣೆಯ ಬಟ್ಟಲನ್ನು ತೆಗೆದು ಕೊಂಡು ಈ ಊರಿನ ಸುತ್ತಲೂ ಹೋಗಿ ಬನ್ನಿ. ಆದರೆ ಒಂದು ತೊಟ್ಟು ಎಣ್ಣೆಯೂ ಚೆಲ್ಲಬಾರದು” ಎಂದು ಹೇಳಿದನು. ದೇವರು ಹೇಳಿದಂತೆ ನಾರದರು ಮಾಡಿದರು. ಪುನಃ ಬಂದ ಮೇಲೆ, “ನಾರದರೆ ಈ ಊರಿನ ಸುತ್ತಲೂ ಹೋಗಿ ಬರುತ್ತಿದ್ದಾಗ ಎಷ್ಟು ವೇಳೆ ನನ್ನನ್ನು ಸ್ಮರಿಸಿದಿರಿ” ಎಂದು ಭಗವಂತ ಕೇಳಿದನು. “ಒಂದು ಸಲವೂ ನಿಮ್ಮನ್ನು ಚಿಂತಿಸುವುದಕ್ಕೆ ಆಗಲಿಲ್ಲ. ಬಟ್ಟಲು ತುಂಬಾ ಎಣ್ಣೆ ಇತ್ತು. ನನ್ನ ದೃಷ್ಟಿಯೆಲ್ಲ ಎಲ್ಲಿ ಎಣ್ಣೆ ಚೆಲ್ಲಿಹೋಗು ವುದೋ ಎನ್ನುವುದರ ಮೇಲೆ ಇತ್ತು,” ಎಂದರು ನಾರದರು. ಆಗ ದೇವರು ಹೇಳಿದ “ಒಂದು ಎಣ್ಣೆ ಬಟ್ಟಲು ನಿಮ್ಮ ಮನಸ್ಸನ್ನು ಅಷ್ಟು ಕದಲಿಸಿತು ! ಒಂದು ಸಲವೂ ನನ್ನನ್ನು ಚಿಂತಿಸುವುದಕ್ಕೆ ಆಗಲಿಲ್ಲ. ಆದರೆ ಆ ರೈತ ಅಷ್ಟೊಂದು ಕೆಲಸದಲ್ಲಿ ಮುಳುಗಿರುವಾಗಲೂ ಪ್ರತಿ ದಿನ ಎರಡು ವೇಳೆ ನನ್ನನ್ನು ಚಿಂತಿಸುತ್ತಿರುವನು” ಎಂದು. ಅಹಂಕಾರವೆಂಬುದು ಭಕ್ತಿಯನ್ನು ಬಹು ಬೇಗ ನಾಶಮಾಡುತ್ತದೆ. ಕಂಬಳಿಹುಳುಗಳು ಗಿಡದ ಹಸಿರೆಲೆಗಳನ್ನೆಲ್ಲ ತಿಂದುಹಾಕುವಂತೆ ಅಹಂಕಾರ ಭಕ್ತಿಯನ್ನು ನಾಶಮಾಡುತ್ತದೆ.</p>
  <div>೯ಂ. ದೇವರೊಬ್ಬನೇ ಎಲ್ಲರಿಗೂ ದಾತ</div>
  <p>ಅಕ್ಬರ್ ದೆಹಲಿಯಲ್ಲಿ ರಾಜ್ಯವಾಳುತ್ತಿದ್ದಾಗ ಒಂದು ಕಾಡಿನಲ್ಲಿ ಒಬ್ಬ ಸಾಧು ವಾಸಮಾಡುತ್ತಿದ್ದ. ಆ ಸಾಧುವನ್ನು ನೋಡುವುದಕ್ಕೆ ಹಲವರು ಹೋಗು ತ್ತಿದ್ದರು. ಒಂದು ಸಲ ಆ ಸಾಧುವಿಗನಿಸಿತು, ತನ್ನ ಹತ್ತಿರ ಬರುತ್ತಿರುವ ಜನರಿಗೆ ಏನಾದರೂ ಕೊಡಬೇಕೆಂದು. ಆದರೆ ಕೈಯಲ್ಲಿ ಕಾಸಿಲ್ಲದೆ ಅದನ್ನು ಹೇಗೆ ಮಾಡುವುದು ? ಆದಕಾರಣ ಚಕ್ರವರ್ತಿಯನ್ನು ಕೇಳಬೇಕೆಂದು ಅವನ ಬಳಿ ಹೋದ. ಸಾಧು ಅಲ್ಲಿಗೆ ಹೋದಾಗ ಅಕ್ಬರ್ ನಮಾಜು ಮಾಡುತ್ತಿದ್ದನಾದ್ದ ರಿಂದ ಆಗ ಒಂದು ಮೂಲೆಯಲ್ಲಿ ಸಾಧು ಕುಳಿತುಕೊಂಡ. ಚಕ್ರ<br/>ವರ್ತಿಯು ದೇವರನ್ನು, “ದೇವರೇ ನನಗೆ ಹಣ-ಸಂಪತ್ತುಗಳನ್ನು<br/>ಕೊಡು” ಎಂದು ಬೇಡುತ್ತಿದ್ದುದನ್ನು ಸಾಧು ಕೇಳಿದ. ಇದನ್ನು ಕೇಳಿ<br/>ದಾಗ ಸಾಧು ಅಲ್ಲಿಂದ ಹೋಗುವುದರಲ್ಲಿದ್ದನು. ಆಗ ಚಕ್ರವರ್ತಿ<br/>“ನೀವು ನನ್ನನ್ನು ಏನನ್ನೊ ಕೇಳಲು ಬಂದಿರಿ. ಆದರೆ ಏನನ್ನೂ ಕೇಳದೆ ಹೋಗುತ್ತಿದ್ದೀರಲ್ಲ” ಎಂದು ಕೇಳಿದ. ಸಾಧು, “ನೀವು ಅದನ್ನು ಗಮನಿಸ ಬೇಕಾಗಿಲ್ಲ. ನಾನು ಈಗ ಹೋಗಬೇಕಾಗಿದೆ” ಎಂದನು. ಚಕ್ರವರ್ತಿ, “ನೀವು ಏತಕ್ಕೆ ಬಂದಿರೊ ಅದನ್ನು ಸ್ವಲ್ಪ ತಿಳಿಸಿ” ಎಂದು ಬೇಡಿಕೊಂಡನು. ಆಗ ಸಾಧು ಹೀಗೆಂದ, “ಅನೇಕ ಜನ ನನ್ನ ಗುಡಿಸಲಿಗೆ ಬರುತ್ತಾರೆ. ಅವರಿಗೆ ಏನನ್ನಾದರೂ ಕೊಡುವುದಕ್ಕೆ ನಿಮ್ಮ ಹತ್ತಿರ ಹಣ ಕೇಳಲು ಬಂದೆ.” “ಆದರೆ ಏನನ್ನೂ ಕೇಳದೆ ಏಕೆ ಹೊರಟುಹೋಗುತ್ತಿದ್ದೀರಿ ?” ಅದಕ್ಕೆ ಸಾಧು, “ನೀನು ಕೂಡ ಒಬ್ಬ ಭಿಕ್ಷುಕನಾಗಿರುವುದನ್ನು ಕಂಡೆ. ನೀನು ಕೂಡ ದೇವರನ್ನು ಹಣ ಕೊಡು, ಐಶ್ವರ್ಯ ಕೊಡು ಎಂದು ಬೇಡುತ್ತಿದ್ದೆ. ನಾನು ಭಿಕ್ಷುಕರಲ್ಲಿ ಏತಕ್ಕೆ ತಿರುಪೆ ಬೇಡಲಿ. ನಾನು ಭಿಕ್ಷೆ ಬೇಡಬೇಕಾದರೆ ದೇವರನ್ನೇ ಕೇಳುತ್ತೇನೆ” ಎಂದನು.</p>
  <div/>
  <div>೯೧. ನಾನು ಸಾಧಾರಣ ವಸ್ತುಗಳನ್ನು ಬೇಡುವವನಲ್ಲ</div>
  <p>ಹನುಮಂತನ ಮನಸ್ಸು ಹೇಗಿತ್ತು ಎಂಬುದನ್ನು ನೋಡಿ. ಅವನಿಗೆ ಹಣ ಬೇಕಾಗಿರಲಿಲ್ಲ. ಕೀರ್ತಿ ಬೇಕಾಗಿರಲಿಲ್ಲ. ಸಂಸಾರದ ಯಾವ ಸುಖಗಳೂ ಬೇಕಾ ಗಿರಲಿಲ್ಲ. ಅವನಿಗೆ ದೇವರು ಮಾತ್ರ ಬೇಕಿತ್ತು. ಅವನು ಸ್ಫಟಿಕದ ಕಂಬದಲ್ಲಿ ಅಡಗಿಸಿಟ್ಟಿದ್ದ ಇಂದ್ರಧನುಸ್ಸನ್ನು ತೆಗೆದುಕೊಂಡು ಹೋಗುವಾಗ, ಮಂಡೋ ದರಿ ಹಲವು ಹಣ್ಣುಗಳನ್ನು ಹನುಮಂತನೆದುರಿಗಿಟ್ಟಳು–ಅವನು ಮರದಿಂದ ಕೆಳಗೆ ಬಂದು ಆ ಶಸ್ತ್ರವನ್ನು ಕೆಳಗೆ ಬಿಡಲಿ ಎಂದು. ಆದರೆ ಹನುಮಂತ ಅವಳ ಬಲೆಗೆ ಸುಲಭವಾಗಿ ಸಿಕ್ಕುವವನಲ್ಲ. ಅವಳು ಮತ್ತೆ ಮತ್ತೆ ಆಸೆ ತೋರಿಸಿದಾಗ ಅವನು ಈ ಹಾಡನ್ನು ಹಾಡಿದ :</p>
  <div>	ಯಾವ ಫಲಬೇಕು ಎನಗೆ<br/>	ಜನ್ಮ ಸಫಲವ ಗೈವ ಫಲವಿರಲು ಸುಮ್ಮಗೆ ।<br/>	ಮೋಕ್ಷಫಲಗಳ ಬಿಡುವ ಶ್ರೀರಾಮತರುವಿಹುದು<br/>		ಎನ್ನ ಎದೆಯೊಳಗೆ ॥</div>
  <div>ಶ್ರೀರಾಮಕಲ್ಪತರು ಮೂಲದಲಿ ನಾ ಕುಳಿತು<br/>ಬೇಕಾದ ಫಲಗಳನು ಪಡೆಯುತಿರುವೆ ॥<br/>ಪ್ರತಿಫಲವ ನಾ ಬಯಸೆ ಜಗದ ಕಹಿ ಫಲಗಳನು<br/>ನಿಮ್ಮೊಂದಿಗೇ ಬಿಟ್ಟು ಮುನ್ನಡೆಯುವೆ ॥</div>
  <div/>
  <div>೯೨. ಬೇಡದ ಮುಳ್ಳು ಕಡಿಮೆ ಏನು ಚುಚ್ಚುವುದಿಲ್ಲ</div>
  <p>ಒಂದು ಸ್ವಪ್ರಯತ್ನ, ಮತ್ತೊಂದು ಭಗವಂತನಲ್ಲಿ ಶರಣಾಗತಿ. ಇವುಗಳ ಲ್ಲಿರುವ ವಿರೋಧಾಭಾಸವನ್ನು ನೋಡಿ ! ಇಬ್ಬರು ಶಿಷ್ಯರು ಈ ಸಮಸ್ಯೆಯ ಪರಿಹಾರಕ್ಕೆ ಶ್ರೀರಾಮಕೃಷ್ಣರ ಬಳಿಗೆ ಹೋದರು. ಶ್ರೀರಾಮಕೃಷ್ಣರು, “ಸ್ವಪ್ರಯತ್ನದ ವಿಷಯದ ಮಾತನ್ನು ಏತಕ್ಕೆ ತರುವೆ ? ಎಲ್ಲಾ ಭಗವದಧೀನ. ಹಸುವನ್ನು ಗೂಟಕ್ಕೆ ಕಟ್ಟುವಂತೆ ನಮ್ಮ ಇಚ್ಛೆಯನ್ನು ದೇವರಿಗೆ ಕಟ್ಟಿದೆ. ನಮಗೇನೋ ಸ್ವಲ್ಪ ಸ್ವಾತಂತ್ರ್ಯವಿದೆ, ಗೂಟಕ್ಕೆ ಕಟ್ಟಿಹಾಕಿದ ದನವು ತನ್ನ ಕಿರಿಯ ವಲಯದಲ್ಲಿ ತಾರಾಡುವಂತೆ. ಹಾಗೆಯೇ ಮಾನವನು ತನಗೆ ಸ್ವಾತಂತ್ರ್ಯವಿದೆ ಎಂದು ಭಾವಿಸುತ್ತಾನೆ. ಆದರೆ ಅವನ ಇಚ್ಛೆ ಭಗವಂತನ ಇಚ್ಛೆಗೆ ಅಧೀನ.”</p>
  <p>ಶಿಷ್ಯ : “ಹಾಗಾದರೆ ನಾವು ಮಾಡುವ ತಪಸ್ಸು, ಧ್ಯಾನ, ಅಧ್ಯಯನ ಇವುಗಳ ಆವಶ್ಯಕತೆ ಏನಿದೆ ? ಒಬ್ಬ ಸುಮ್ಮನೆ ಕುಳಿತುಕೊಂಡು, ಇದೆಲ್ಲ ಭಗವದಿಚ್ಛೆ, ಎಲ್ಲವೂ ಅವನ ಇಚ್ಛೆಯಂತೆ ಆಗುತ್ತಿದೆ ಎನ್ನಬಹುದಲ್ಲ ?”</p>
  <p>ಶ್ರೀರಾಮಕೃಷ್ಣ : “ಸುಮ್ಮನೆ ಬಾಯಿಯಲ್ಲಿ ಹೇಳಿದರೆ ಪ್ರಯೋಜನವಿಲ್ಲ. ನನ್ನ ಕಾಲಿಗೆ ಮುಳ್ಳು ಚುಚ್ಚಿಕೊಂಡಿರುವಾಗ ಮುಳ್ಳಿಲ್ಲ ಮುಳ್ಳಿಲ್ಲ ಎಂದು ಎಷ್ಟು ಬಾರಿ ಹೇಳಿದರೂ ನೋವಿನಿಂದ ಪಾರಾಗಲಾರೆ. ತಮ್ಮ ಇಚ್ಛೆ ಯಂತೆಯೇ ಎಲ್ಲರೂ ಸಾಧನೆ ಮಾಡುವುದಾಗಿದ್ದರೆ ಪ್ರತಿಯೊಬ್ಬನೂ ಹಾಗೆಯೇ ಮಾಡುತ್ತಿದ್ದ. ಇಲ್ಲ, ಎಲ್ಲರಿಗೂ ಇದು ಸಾಧ್ಯವಿಲ್ಲ. ಅದಕ್ಕೆ ಕಾರಣವೇನು ? ಆದರೆ ಒಂದು ವಿಷಯ : ದೇವರು ಕೊಟ್ಟ ಸ್ವಾತಂತ್ರ್ಯವನ್ನು ನೀನು ಸರಿಯಾಗಿ ಉಪಯೋಗಿಸದೆ ಇದ್ದರೆ ಅವನು ಮತ್ತಷ್ಟು ಹೆಚ್ಚು ಸ್ವಾತಂತ್ರ್ಯವನ್ನು ಕೊಡುವುದಿಲ್ಲ. ಆದಕಾರಣವೆ ಸ್ವಪ್ರಯತ್ನದ ಆವಶ್ಯಕತೆ. ಭಗವಂತನ ಕೃಪೆಗೆ ಪಾತ್ರರಾಗುವುದಕ್ಕಾಗಿ ಸಾಧನೆ ಮಾಡಬೇಕಾಗಿದೆ. ಅಂತಹ ಪ್ರಯತ್ನದಿಂದ, ಅವನ ಕೃಪೆಯಿಂದ ಹಲವು ಜನ್ಮಗಳ ಕರ್ಮ<br/>ಫಲವನ್ನು ಒಂದೇ ಜನ್ಮದಲ್ಲಿ ಅನುಭವಿಸಿ ಮುಗಿಸಬಹುದು.<br/>ಆದರೆ ಸ್ವಲ್ಪ ಸ್ವಪ್ರಯತ್ನ ಆವಶ್ಯಕ. ನಾನೊಂದು ಕಥೆಯನ್ನು<br/>ನಿಮಗೆ ಹೇಳುತ್ತೇನೆ ಕೇಳಿ.</p>
  <p>“ವೈಕುಂಠಕ್ಕೆ ಅಧಿಪತಿಯಾದ ವಿಷ್ಣು ಒಮ್ಮೆ ನಾರದರಿಗೆ ಶಾಪ ಕೊಟ್ಟ –ನೀನು ಕೆಲವು ಕಾಲ ನರಕವಾಸವನ್ನು ಅನುಭವಿಸು ಎಂದು. ಇದನ್ನು ಕೇಳಿ ನಾರದರಿಗೆ ತುಂಬಾ ಕಳವಳವಾಯಿತು. ಅವರು ಭಗವಂತನ ದಿವ್ಯಸ್ತೋತ್ರ ಗಳನ್ನು ಹಾಡಿ ಪ್ರಾರ್ಥಿಸಿದರು. ನರಕವೆಲ್ಲಿದೆ, ಹೇಗೆ ಅಲ್ಲಿಗೆ ಹೋಗುವುದು ತಿಳಿಸಿರಿ ಎಂದು ಅಂಗಲಾಚಿದರು. ವಿಷ್ಣು ವಿಶ್ವದ ನಕಾಶೆಯನ್ನು ಬರೆದು ಒಂದು ಸೀಮೆಸುಣ್ಣದಿಂದ ಸ್ವರ್ಗ ನರಕಗಳು ಇಲ್ಲಿವೆ ಎಂದು ತೋರಿಸಿದನು. ನಾರದರು ಭೂಪಟದಲ್ಲಿ ಇರುವ ನರಕವನ್ನು ತೋರಿಸುತ್ತಾ, “ಓಹೋ ! ಹೀಗಿದೆಯಾ ನರಕ !” ಎಂದು ಅದರ ಮೇಲೆ ಹೊರಳಾಡಿ “ನಾನು ನರಕವನ್ನು ಅನುಭವಿಸಿದೆ” ಎಂದರು. ವಿಷ್ಣುವು ನಗುತ್ತ “ಅದು ಹೇಗೆ” ಎಂದ. ಆಗ ನಾರದರು “ಸ್ವರ್ಗ ನರಕಗಳು ನಿನ್ನ ಸೃಷ್ಟಿಯಲ್ಲವೆ ? ನೀನೆ ವಿಶ್ವನಕಾಶೆಯನ್ನು ಬರೆದು ನರಕ ಇಲ್ಲಿದೆ ಎಂಬುದನ್ನು ತೋರಿಸಿದೆ. ಆಗ ಅದೇ ನರಕವಾದಂ ತಾಯಿತು. ನಾನು ಅದರ ಮೇಲೆ ಹೊರಳಾಡಿದುದರಿಂದ ನಾನು ನರಕವಾಸ ವನ್ನು ಅನುಭವಿಸಿದಂತಾಯಿತು,” ಎಂದು ಹೇಳಿದರು. ನಾರದರ ಪ್ರಾಮಾಣಿ ಕತೆಯನ್ನು ವಿಷ್ಣುವು ಮೆಚ್ಚಿದ.</p>
  <div>೯೩. ಭಕ್ತಿಯ ಮತ್ತೊಂದು ಹೆಸರೇ ಏಕಾಗ್ರತೆ</div>
  <p>ಒಬ್ಬ ಮನುಷ್ಯ ದಿನವೆಲ್ಲಾ ಮೀನು ಹಿಡಿಯುವುದರಲ್ಲಿ ನಿರತನಾಗಿದ್ದ. ಬಹಳ ಕಾಲದ ನಂತರ ಮೀನಿಗೆ ಇಟ್ಟಿದ್ದ ಬೆಂಡು ಚಲಿಸತೊಡಗಿತು. ಬೆಸ್ತ ಗಾಳವನ್ನು ಕೈಗಳಿಂದ ಬಿಗಿಯಾಗಿ ಹಿಡಿದುಕೊಂಡಿದ್ದ. ಅದನ್ನು ಮೇಲೆತ್ತು ವುದರಲ್ಲಿದ್ದ. ದಾರಿಯಲ್ಲಿ ಹೋಗುತ್ತಿದ್ದವನೊಬ್ಬ ನಿಂತು, “ಮಹಾಶಯರೆ, ಬ್ಯಾನರ್ಜಿ ಮನೆ ಎಲ್ಲಿದೆ ದಯವಿಟ್ಟು ಹೇಳುವಿರಾ” ಎಂದು ಕೇಳಿದ. ಮೀನು ಹಿಡಿಯುವವನಿಂದ ಯಾವ ಉತ್ತರವೂ ಬರಲಿಲ್ಲ. ಅವನು ಮೀನನ್ನು ಮೇಲಕ್ಕೆ ಸೆಳೆಯುವುದರಲ್ಲಿ ನಿರತನಾಗಿದ್ದ. ಪುನಃ ಪುನಃ ಅಪರಿಚಿತನು “ಬ್ಯಾನರ್ಜಿ ಮನೆ ಎಲ್ಲಿದೆ ಹೇಳುತ್ತೀರಾ” ಎಂದು ಕೇಳುತ್ತಿದ್ದ. ಆದರೆ ಬೆಸ್ತನಿಗೆ ಇದರ ಜ್ಞಾನವೇ ಇರಲಿಲ್ಲ. ಅವನ ಕೈಗಳು ನಡುಗುತ್ತಿದ್ದುವು. ಅವನ ಕಣ್ಣುಗಳು ಗಾಳಕ್ಕೆ ಕಟ್ಟಿದ ಬೆಂಡನ್ನು ನೋಡುತ್ತಿದ್ದುವು. ಪರಸ್ಥಳದವನಿಗೆ ಬೇಜಾರಾಗಿ ಅಲ್ಲಿಂದ ಮುಂದೆ ಹೋದ. ಅವನು ಸ್ವಲ್ಪ ದೂರ ಹೋದ ಮೇಲೆ, ಇತ್ತ ಮೀನಿನ ಬೆಂಡು ಮುಳುಗಿತು. ಆಗ ಒಂದೇ ಸೆಳೆತದಲ್ಲಿ ಮೀನನ್ನು ಮೇಲೆ ಎತ್ತಿದ. ಅವನು ತನ್ನ ಮೊಗದ ಮೇಲೆ ಇದ್ದ ಬೆವರನ್ನು ಒರಸಿಕೊಂಡು ಪರಸ್ಥಳದವನನ್ನು ಕುರಿತು, “ಇಲ್ಲಿ ಬಾ, ಕೇಳು” ಎಂದ. ಆದರೆ ಅವನು ಹಿಂತಿರುಗಿ ನೋಡಲಿಲ್ಲ. ಬಹಳ ಹೊತ್ತು ಕೂಗಿದ ಮೇಲೆ ಅವನು ಬಂದ. “ಏತಕ್ಕೆ ನನ್ನನ್ನು ಕೂಗಿದೆ ?” ಎಂದು ಕೇಳಿದ. “ನೀನು ನನ್ನನ್ನು ಏನು ಕೇಳುತ್ತಿದ್ದಿ?” ಅಪರಿಚಿತ, “ನಾನು ನಿನ್ನನ್ನು ಎಷ್ಟೊಂದು ವೇಳೆ ಕೇಳಿದೆ ! ಈಗ ಪುನಃ ಅದನ್ನು ಹೇಳು ಎನ್ನುತ್ತಿದ್ದೀಯ” ಎಂದ. ಬೆಸ್ತರವನು, “ನನ್ನ ಮೀನಿನ ಬೆಂಡು ನೀರಿನಲ್ಲಿ ಮುಳುಗುವುದರಲ್ಲಿತ್ತು. ಅದಕ್ಕೇ ನೀನು ಹೇಳಿದ್ದು ಏನೂ ಕೇಳಿಸಲಿಲ್ಲ” ಎಂದ.</p>
  <p>ಧ್ಯಾನದಲ್ಲಿಯೂ ಇಂಥ ಏಕಾ ಗ್ರತೆಯನ್ನು ಪಡೆಯಬಹುದು. ಆಗ ಏನೂ ಕಾಣುವುದಿಲ್ಲ. ಯಾರಾದರೂ ಅವನನ್ನು ಮುಟ್ಟಿ ದರೆ ಅವನಿಗೆ ಅರಿವು ಇರುವು ದಿಲ್ಲ. ಒಂದು ಹಾವೇ ಅವನ ಮೇಲೆ ಹರಿದಾಡಬಹುದು. ಅದೂ ಅವನಿಗೆ ಗೊತ್ತಾಗುವು ದಿಲ್ಲ. ಆ ಹಾವಿಗೂ ಅವನ ಅರಿವೇ ಇರುವುದಿಲ್ಲ.</p>
  <div>ವ್ಯಾಕುಲತೆ</div>
  <div/>
  <div/>
  <div>ನ್ಶ್ಞ೨೪೭ì೯೪. ದೇವರಿಗೆ ಒಬ್ಬ ವ್ಯಾಕುಲನಾದರೆ<br/>ಅವನನ್ನು ಪಡೆಯಬಹುದು</div>
  <p>ಒಬ್ಬನಿಗೆ ಒಬ್ಬಳು ಮಗಳು ಇದ್ದಳು. ಬಾಲ್ಯದಲ್ಲೇ ಅವಳು ವಿಧವೆ ಯಾದಳು. ಅವಳಿಗೆ ಗಂಡನ ಪರಿಚಯವೇ ಇರಲಿಲ್ಲ. ಇತರ ಯುವತಿಯರಿಗೆ ಗಂಡಂದಿರಿರುವುದನ್ನು ಅವಳು ನೋಡುತ್ತಿದ್ದಳು. ಒಂದು ದಿನ ತನ್ನ ತಂದೆ ಯನ್ನು, “ನನ್ನ ಗಂಡ ಎಲ್ಲಿರುವನು ?” ಎಂದು ಕೇಳಿದಳು. ತಂದೆ “ಗೋವಿಂದನೇ ನಿನ್ನ ಗಂಡ. ನೀನು ಅವನನ್ನು ಕರೆದರೆ ಅವನು ಬರುವನು” ಎಂದನು. ಈ ಮಾತನ್ನು ಕೇಳಿ ಅವಳು ತನ್ನ ಕೋಣೆಗೆ ಹೋಗಿ ಬಾಗಿಲನ್ನು ಮುಚ್ಚಿ “ಗೋವಿಂದ, ನನ್ನ ಬಳಿಗೆ ಬಾ, ನಿನ್ನ ಮುಖವನ್ನು ತೋರು, ನೀನು ಏತಕ್ಕೆ ಬರುವುದಿಲ್ಲ,” ಎಂದು ವ್ಯಾಕುಲತೆಯಿಂದ ಅತ್ತು ಕರೆದಳು. ಭಗವಂತ ಅವಳ ವ್ಯಾಕುಲತೆಯ ಕರೆಯನ್ನು ಕೇಳಿ ಅವಳಿಗೆ ಪ್ರತ್ಯಕ್ಷನಾದನು.</p>
  <div/>
  <div/>
  <div>೯೫. ಭಗವತ್ ವ್ಯಾಕುಲತೆ</div>
  <p>ವ್ಯಾಕುಲತೆಯಿಲ್ಲದೆ ಭಗವಂತ ಬಾರನು. ಈ ವ್ಯಾಕುಲತೆ ಬರಬೇಕಾದರೆ ಪ್ರಾಪಂಚಿಕ ಅನುಭವಗಳನ್ನು ಪೂರೈಸಿರಬೇಕು. ಯಾರು ಕಾಮಕಾಂಚನದಲ್ಲಿ ಮುಳುಗಿರುವರೊ ಅವರಿಗೆ ವ್ಯಾಕುಲತೆ ಬರುವುದಿಲ್ಲ.</p>
  <p>ನಾನು ಕಾಮಾರಪುಕುರದಲ್ಲಿದ್ದಾಗ ಹೃದಯನ ಮಗನಿಗೆ ನಾಲ್ಕೈದು ವರ್ಷ ವಯಸ್ಸಾಗಿತ್ತು. ಅವನು ದಿನವೆಲ್ಲ ನನ್ನೊಡನೆ ಇರುತ್ತಿದ್ದ. ಅವನು ಆಟದಲ್ಲಿ ಎಲ್ಲವನ್ನೂ ಮರೆಯುತಿದ್ದ. ಸಂಜೆಯಾದ ಒಡನೆ ನಾನು ತಾಯಿಯ ಬಳಿಗೆ ಹೋಗಬೇಕು ಎಂದು ಹಟ ಹಿಡಿಯುತ್ತಿದ್ದ. ನಾನು ಹೇಗೋ ಮಾಡಿ ಅವನ ಮನಸ್ಸನ್ನು ಬೇರೆ ಕಡೆ ತಿರುಗಿಸಲು ಯತ್ನಿಸುತ್ತಿದ್ದೆ. “ನೋಡು, ನಿನಗೊಂದು ಪಾರಿವಾಳ ಹಕ್ಕಿಯನ್ನು ತಂದುಕೊಡುವೆನು” ಎಂದು ಹೇಳಿದೆ. ಆ ಮಗುವಿಗೆ ಅದರಿಂದ ಸಮಾಧಾನವಾಗಲಿಲ್ಲ. ಅಳುತ್ತ ನಾನು ಅಮ್ಮನ ಬಳಿಗೆ ಹೋಗ ಬೇಕು ಎಂದು ಹಟ ಹಿಡಿಯುತ್ತಿದ್ದ. ಅವನಿಗೆ ಇನ್ನು ಮೇಲೆ ಆಟ ಹಿಡಿಸ ದಾಯಿತು. ಅವನ ಕಾತರತೆ ಯನ್ನು ನೋಡಿ ನನಗೇ ಕಣ್ಣಿನಲ್ಲಿ ನೀರು ಬರುತ್ತಿತ್ತು.</p>
  <p>ಮಗುವಿನಂತೆ ದೇವರನ್ನು ಕರೆಯಬೇಕು. ಭಗವಂತನಿಗಾಗಿ ವ್ಯಾಕುಲತೆ ಎಂದರೆ ಇದೇನೆ. ಅವನಿಗೆ ಇನ್ನು ಮೇಲೆ ಆಟ ಊಟ ಯಾವುದೂ ಹಿಡಿಸದು. ಸಂಸಾರದ ಅನುಭವ ತೀರಿದ ಮೇಲೆ ಈ ವ್ಯಾಕುಲತೆ ಬರುವುದು. ಆಗ ಭಗವಂತನಿಗಾಗಿ ಮನುಷ್ಯ ಅಳು ವನು.</p>
  <div/>
  <div>೯೬. ನಿನಗೆ ಉತ್ಕಟ ಆಕಾಂಕ್ಷೆ ಇದ್ದರೆ</div>
  <p>ಮಾನವನಿಗೆ ಸರಿಯಾದ ಮಾರ್ಗ ತೋರದೆ ಇರಬಹುದು. ಅವನಲ್ಲಿ ಭಕ್ತಿ ಇದ್ದರೆ, ಭಗವಂತನ ಬಳಿಗೆ ಹೋಗಬೇಕೆಂದು ಇಚ್ಛೆ ಇದ್ದರೆ ತೀವ್ರ ಭಕ್ತಿ ಯಿಂದಲೇ ಅವನನ್ನು ಪಡೆಯಬಹುದು. ಒಂದು ಸಲ ಒಬ್ಬ ಭಕ್ತ ಪೂರಿ ಯಲ್ಲಿರುವ ಜಗನ್ನಾಥನನ್ನು ನೋಡಲು ಹೊರಟ. ಅವನಿಗೆ ದಾರಿ ಗೊತ್ತಿರ ಲಿಲ್ಲ. ದಕ್ಷಿಣಕ್ಕೆ ಹೋಗುವ ಬದಲು ಅವನು ಪಶ್ಚಿಮದ ಕಡೆಗೆ ಹೊರಟನು. ಅವನು ದಾರಿಯನ್ನೇನೊ ತಪ್ಪಿದ. ದಾರಿಯಲ್ಲಿ ಸಿಕ್ಕಿದವರನ್ನು ಆಸಕ್ತಿಯಿಂದ ಕೇಳಿದ. ಅವರು ಅವನಿಗೆ ಸರಿಯಾದ ದಾರಿಯನ್ನು ತೋರಿಸಿದರು. ‘ಇದಲ್ಲ ದಾರಿ ಬೇರೆ ಕಡೆ ಹೋಗು’ ಎಂದರು. ಕೊನೆಗೆ ಭಕ್ತ ಪೂರಿಗೆ ಹೋಗಿ ಜಗ ನ್ನಾಥನ ದರ್ಶನ ಪಡೆದ. ನಿನಗೆ ಗೊತ್ತಿಲ್ಲದೆ ಇದ್ದರೂ ನಿನಗೆ ಆಸಕ್ತಿ ಇದ್ದರೆ ಯಾರಾದರೂ ದಾರಿಯನ್ನು ತೋರುವರು.</p>
  <div/>
  <div>೯೭. ಗುರು ಶಿಷ್ಯನಿಗೆ ಹೇಗೆ ದೇವರನ್ನು ತೋರಿದ</div>
  <p>ಒಬ್ಬ ಶಿಷ್ಯ ಗುರುವನ್ನು ಕುರಿತು, “ಸ್ವಾಮಿ, ನಾನು ದೇವರನ್ನು ಪಡೆಯುವ ಬಗೆ ಹೇಗೆ” ಎಂದು ಕೇಳಿದ. “ನನ್ನ ಜತೆಯಲ್ಲಿ ಬಾ. ನಾನು ನಿನಗೆ ತೋರು ವೆನು” ಎಂದನು ಗುರು. ಅವನು ಶಿಷ್ಯನನ್ನು ಒಂದು ಸರೋವರಕ್ಕೆ ಕರೆದು ಕೊಂಡು ಹೋದನು. ಇಬ್ಬರೂ ನೀರಿನಲ್ಲಿ ಇಳಿದರು. ಇದ್ದಕ್ಕಿದ್ದಂತೆ ಗುರುವು ಶಿಷ್ಯನನ್ನು ನೀರಿನಲ್ಲಿ ಮುಳುಗಿಸಿ ಹಿಡಿದುಕೊಂಡನು. ಕೆಲವು ಕ್ಷಣಗಳ ನಂತರ ಅವನನ್ನು ಮೇಲೆ ಬಿಟ್ಟನು. ಗುರು ಶಿಷ್ಯನನ್ನು ಕೇಳಿದನು : “ನೀನು ನೀರಿನಲ್ಲಿ ದ್ದಾಗ ಹೇಗನಿಸಿತು” ಎಂದು. ಶಿಷ್ಯ, “ನಾನು ಸತ್ತುಹೋಗುತ್ತೇನೆ ಎಂದು ಭಾವಿಸಿದೆ. ನಾನು ನೀರುಕಟ್ಟಿಕೊಂಡು ಗಾಳಿಗಾಗಿ ಹಾತೊರೆಯುತ್ತಿದ್ದೆ.” ಆಗ ಗುರುವು “ನಿನಗೆ ದೇವರ ವಿಷಯದಲ್ಲಿ ಅಂತಹ ವ್ಯಾಕುಲತೆ ಬಂದರೆ, ನೀನು ಅವನಿಗಾಗಿ ಬಹಳ ಕಾಲ ಕಾಯಬೇಕಾಗಿಲ್ಲ ಎಂಬುದು ಗೊತ್ತಾಗು<br/>ವುದು”, ಎಂದನು.</p>
  <div/>
  <div>೯೮. ಸ್ವಪ್ರಯತ್ನ ಮತ್ತು ಶರಣಾಗತಿ</div>
  <p>ಒಬ್ಬ ವ್ಯಕ್ತಿ ತನ್ನ ಇಬ್ಬರು ಮಕ್ಕ ಳೊಡನೆ ಒಂದು ಬಯಲ ಮೂಲಕ ಹೋಗುತ್ತಿದ್ದ. ಒಬ್ಬ ಮಗನನ್ನು ತನ್ನ ಸೊಂಟದಲ್ಲಿ ಕೂರಿಸಿ ಕೊಂಡಿದ್ದ, ಮತ್ತೊಬ್ಬನು ತಂದೆಯ ಕೈ ಹಿಡಿದುಕೊಂಡು ಹೋಗುತ್ತಿದ್ದ. ಒಂದು ಹದ್ದು ಮೇಲೆ ಹಾರಾಡು ತ್ತಿತ್ತು. ಕೆಳಗೆ ನಡೆಯುತ್ತಿದ್ದ ಹುಡುಗ ಕೈ ಬಿಟ್ಟು ತಂದೆಗೆ “ಅಪ್ಪ, ನೋಡಲ್ಲಿ ಒಂದು ಹದ್ದು ಇದೆ” ಎಂದು ಆನಂದದಿಂದ ಚಪ್ಪಾಳೆ ಹಾಕತೊಡಗಿದ. ಆದರೆ ಕೂಡಲೆ ಮುಗ್ಗರಿಸಿ ಬಿದ್ದು ಕಾಲು ಗಾಯ ಮಾಡಿಕೊಂಡ. ಸೊಂಟದಲ್ಲಿದ್ದ ಮಗುವು ಕೂಡ ಹದ್ದನ್ನು ನೋಡಿ ಕೈಯಿಂದ ಚಪ್ಪಾಳೆ ತಟ್ಟಿತು. ಆದರೆ ಅದು ಕೆಳಗೆ ಬೀಳಲಿಲ್ಲ. ತಂದೆ ಅವನನ್ನು ಬಲವಾಗಿ ಹಿಡಿದುಕೊಂಡಿದ್ದ. ಮೊದಲನೆಯವನು ಸ್ವ ಪ್ರಯತ್ನಕ್ಕೆ ಉದಾಹರಣೆ. ಎರಡನೆಯವನು ಶರಣಾ ಗತಿಗೆ ಉದಾಹರಣೆ.</p>
  <div/>
  <div>೯೯. ನಾರಾಯಣದೇವ ಮತ್ತು ಸ್ವಪ್ರಯತ್ನ</div>
  <p>ಒಂದು ಸಲ ಲಕ್ಷ್ಮೀನಾರಾಯಣರು ವೈಕುಂಠದಲ್ಲಿದ್ದರು. ಲಕ್ಷ್ಮಿ ಅವನ ಕಾಲನ್ನು ನೀವುತ್ತಿದ್ದಳು. ನಾರಾಯಣ ಇದ್ದಕ್ಕಿದ್ದಂತೆ ಎದ್ದು ನಿಂತ. ಲಕ್ಷ್ಮಿ “ಸ್ವಾಮಿ, ನೀವು ಎಲ್ಲಿಗೆ ಹೊರಟಿರಿ ?” ಎಂದು ಕೇಳಿದಳು. “ನನ್ನ ಒಬ್ಬ ಭಕ್ತ ತುಂಬಾ ಅಪಾಯದಲ್ಲಿರುವನು, ನಾನು ಅವನನ್ನು ರಕ್ಷಿಸಬೇಕು. ಅದಕ್ಕೆ ಹೋಗುತ್ತಿರುವೆನು” ಎಂದು ಹೇಳಿ ನಾರಾಯಣ ಹೊರ ಟನು. ಆದರೆ, ತತ್​ಕ್ಷಣವೇ ಹಿಂತಿರುಗಿದಾಗ, “ಸ್ವಾಮಿ, ಹಾಗಾ ದರೆ ನೀವು ಏತಕ್ಕೆ ಇಷ್ಟು ಬೇಗ ಬಂದದ್ದು ?” ಎಂದು ಲಕ್ಷ್ಮಿ ಕೇಳಿದಳು. ನಾರಾಯಣ ನಗುತ್ತ ಹೇಳಿದ : “ನನ್ನಲ್ಲಿ ಭಕ್ತಿ ಭಾವದಿಂದ ತಲ್ಲೀನ ನಾಗಿ ಭಕ್ತನು ನಡೆದುಕೊಂಡು ಹೋಗುತ್ತಿದ್ದ. ಕೆಲವು ಅಗಸರು ಬಟ್ಟೆಯನ್ನು ಹರಡಿದ್ದರು. ಆ ಬಟ್ಟೆಯ ಮೇಲೆ ಭಕ್ತ ನಡೆದ. ಇದನ್ನು ನೋಡಿದ ಅಗಸರು ಭಕ್ತನನ್ನು ಕೋಲಿನಿಂದ ಹೊಡೆಯುವುದರಲ್ಲಿದ್ದರು. ಅದಕ್ಕೇ ಅವನನ್ನು ರಕ್ಷಿ ಸಲು ನಾನು ಹೋದೆ.” “ಆದರೆ ಏತಕ್ಕೆ ಇಷ್ಟು ಬೇಗ ಬಂದಿರಿ ?” ಎಂದು ಲಕ್ಷ್ಮಿ ಕೇಳಿದಳು. ನಾರಾಯಣ ನಗುತ್ತ, “ಭಕ್ತನೇ ಇಟ್ಟಿಗೆಯಿಂದ ಅವರನ್ನು ಹೊಡೆಯಲು ಹೊರಟಿದ್ದ. ಅದಕ್ಕೇ ನಾನು ಹಿಂದಿರುಗಿದೆ” ಎಂದನು.</p>
  <div>೧ಂಂ. ಶರಣಾಗತನೆಂದಿಗೂ ಗೊಣಗಾಡುವುದಿಲ್ಲ</div>
  <p>ರಾಮಲಕ್ಷ್ಮಣರು ಪಂಪಾಸರೋವರದಲ್ಲಿ ಸ್ನಾನಕ್ಕೆ ಇಳಿದಾಗ, ತಮ್ಮ ಧನುಸ್ಸನ್ನು ನೆಲದಲ್ಲಿ ಹೂಳಿಟ್ಟರು. ನೀರಿನಿಂದ ಮೇಲೆ ಬಂದು ಲಕ್ಷ್ಮಣ ತನ್ನ ಧನುಸ್ಸನ್ನೆತ್ತಿದಾಗ ನೋಡಿದ, ಅದರ ಕೆಳಭಾಗ ರಕ್ತಮಯವಾಗಿತ್ತು. ರಾಮ ಲಕ್ಷ್ಮಣನಿಗೆ, “ತಮ್ಮ, ನಾವು ಯಾರಿಗಾದರೂ ಹಿಂಸೆ ಮಾಡಿರಬಹುದು. ನೋಡು” ಎಂದ. ಲಕ್ಷ್ಮಣ ನೆಲವನ್ನು ಅಗೆದು ನೋಡುತ್ತಾನೆ, ಅಲ್ಲಿ ಒಂದು ದೊಡ್ಡ ಕಪ್ಪೆ ಇತ್ತು. ಅದು ಸಾಯುವ ಸ್ಥಿತಿಯಲ್ಲಿತ್ತು. ರಾಮ ಕಪ್ಪೆಗೆ ದುಃಖ ದಿಂದ ಹೇಳಿದ “ನೀನು ಏತಕ್ಕೆ ಶಬ್ದ ಮಾಡಲಿಲ್ಲ ? ಮಾಡಿದ್ದರೆ ನಿನ್ನನ್ನು ಉಳಿಸಬಹುದಿತ್ತು. ನೀನು ಹಾವಿನ ಬಾಯಿಗೆ ಬಿದ್ದರೆ ಬೇಕಾದಷ್ಟು ಕಿರಿಚಾ ಡುವೆ.” ಅದಕ್ಕೆ ಕಪ್ಪೆ ಹೇಳಿತು, “ಭಗವಂತ, ನಾನು ಹಾವಿನ ಬಾಯಿಗೆ ಸಿಕ್ಕಿದಾಗ ರಾಮನನ್ನು ‘ರಕ್ಷಿಸು’ ಎಂದು ಬೇಡುತ್ತೇನೆ. ಈ ಸಲ ರಾಮನೆ ಕೊಲ್ಲುತ್ತಿರು ವನು ಎಂಬುದನ್ನು ನೋಡಿದಾಗ ನಾನು ಸುಮ್ಮನೆ ಇದ್ದೆ.”</p>
  <div>ನಮ್ರತೆ</div>
  <div/>
  <div>೧ಂ೧. ನಿಜವಾದ ನಮ್ರತೆಯನ್ನು ಕಲಿಯುವುದು<br/>ನ್ಶ್ಞ೮ìಬಹಳ ಕಷ್ಟ</div>
  <div/>
  <p>ಒಬ್ಬ ವ್ಯಕ್ತಿಯು ಸಾಧುವಿನ ಬಳಿಗೆ ಹೋಗಿ ನಮ್ರತೆಯನ್ನು ನಟಿಸುತ್ತ, “ನಾನು ತುಂಬಾ ಕೀಳು, ಸ್ವಾಮಿಗಳೆ, ನಾನು ಉದ್ಧಾರವಾಗುವುದು ಹೇಗೆ ಎಂಬುದನ್ನು ಹೇಳಿ” ಎಂದ. ಸಾಧುಗಳು ಅವನ ಆಂತರ್ಯವನ್ನು ಗ್ರಹಿಸಿ, “ಹೋಗಿ ನಿನಗಿಂತ ಕೀಳಾಗಿರುವುದನ್ನು ತೆಗೆದುಕೊಂಡು ಬಾ” ಎಂದರು. ಅವನು ಹೋಗಿ ಸುತ್ತ ನೋಡಿದ. ತನಗಿಂತ ಕೀಳಾಗಿ ಇರುವುದು ಯಾವುದೂ ಕಾಣಲಿಲ್ಲ. ಅವನು ತನ್ನ ಹೇಸಿಗೆಯನ್ನೇ ಕಂಡು “ಇದು ನಿಶ್ಚಯವಾಗಿ ನನಗಿಂತ ಕೀಳಾಗಿರುವುದು” ಎಂದು ಭಾವಿಸಿದನು. ಅದನ್ನು ಸಾಧುವಿಗೆ ಕೊಡಬೇಕೆಂದು ತೆಗೆದುಕೊಳ್ಳಲು ಕೈ ಚಾಚಿದಾಗ ಹೇಸಿಗೆಯಿಂದ ಒಂದು ವಾಣಿ ಬಂತು : “ಪಾಪಿಯೆ, ನನ್ನನ್ನು ಮುಟ್ಟಬೇಡ. ನಾನು ಮುಂಚೆ ಒಳ್ಳೆಯ ರುಚಿಕರವಾದ ಆಹಾರವಸ್ತುವಾಗಿದ್ದೆ, ಭಗವಂತನಿಗೆ ನೀಡಲು ಯೋಗ್ಯವಾಗಿದ್ದೆ. ನೋಡುವು ದಕ್ಕೆ ಎಲ್ಲರಿಗೂ ಚೆನ್ನಾಗಿದ್ದೆ. ನನ್ನ ದುರದೃಷ್ಟದಿಂದ ನನಗೆ ನಿನ್ನ ಸಹವಾಸ ಸಿಕ್ಕಿತು. ನಿನ್ನ ಸಹವಾಸದಿಂದ ಜನ ನನ್ನನ್ನು ನೋಡಿದರೆ ಮೂಗು ಮುಚ್ಚಿ ಕೊಳ್ಳಬೇಕು, ಅಂತಹ ಸ್ಥಿತಿಗೆ ಬಂದೆ. ಈಗ ಜನರು ಈ ದುರ್ವಾಸನೆಯನ್ನು ತಡೆಯಲಾಗದೆ ಬಟ್ಟೆಯಿಂದ ಮೂಗು ಮುಚ್ಚಿಕೊಳ್ಳುವರು. ನಾನು ಒಂದು ಸಲ ಮಾತ್ರ ನಿನ್ನ ಸಹವಾಸಕ್ಕೆ ಬಿದ್ದೆ. ಅದರಿಂದ ಎಂತಹ ದುರ್ಗತಿ ನನಗೆ ಬಂತು ! ನೀನು ಮತ್ತೊಮ್ಮೆ ನನ್ನನ್ನು ಮುಟ್ಟಿದರೆ ಇನ್ನು ಎಂತಹ ಕೀಳಾದ ಅವಸ್ಥೆ ನನಗೆ ಕಾದಿದೆಯೊ ಏನೋ.” ಆ ವ್ಯಕ್ತಿಯು ನಿಜವಾದ ನಮ್ರತೆ ಏನು ಎಂಬುದನ್ನು ಇದರಿಂದ ಕಲಿತುಕೊಂಡು ಅತ್ಯಂತ ನಮ್ರನಾದನು. ಇದರಿಂದ ಅವನು ಪರಮ ಪದವಿಯನ್ನು ಪಡೆದನು.</p>
  <div>ತ್ಯಾಗ ಮತ್ತು ವೈರಾಗ್ಯ</div>
  <div/>
  <div>೧ಂ೨. ಹೋಮ ಹಕ್ಕಿ</div>
  <div/>
  <p>ವೇದಗಳಲ್ಲಿ ಹೋಮ ಹಕ್ಕಿಯ ಕಥೆ ಇದೆ. ಅದು ಮೇಲೆ ಅಂತರಿಕ್ಷದಲ್ಲಿ ಬಹು ಎತ್ತರದಲ್ಲಿರುತ್ತದೆ. ಅಲ್ಲಿ ತಾಯಿಹಕ್ಕಿ ಮೊಟ್ಟೆಯನ್ನು ಇಡುತ್ತದೆ. ಅದು ಎಷ್ಟು ಮೇಲೆ ಇರುತ್ತದೆಂದರೆ ಆ ಮೊಟ್ಟೆ ಕೆಳಗೆ ಬೀಳಲು ಬಹಳದಿನಗಳು ಹಿಡಿಯುತ್ತದೆ. ಅದು ಬೀಳುತ್ತಿರುವಾಗಲೇ ಮೊಟ್ಟೆ ಒಡೆಯುವುದು. ಈಗ ಮರಿ ಹೊರಬಂದು ಕೆಳಗೆ ಬೀಳತೊಡಗು ತ್ತದೆ. ಅಷ್ಟರಲ್ಲೇ ಮರಿಗೆ ಕಣ್ಣು ಬಂದು, ಕಣ್ಣು ಬಿಡುತ್ತದೆ. ನೆಲದ ಹತ್ತಿರ ಬರುವಾಗ ನೆಲವನ್ನು ನೋಡು ವುದು. ತಾನು ಕೆಳಕ್ಕೆ ಬಿದ್ದರೆ ಸಾವು ನಿಶ್ಚಿತ ಎಂಬುದನ್ನು ಅರಿತು, ಜೋರಾಗಿ ಕೂಗಿ ಅನಂತರ ತನ್ನ ತಾಯಿಯಿರುವೆಡೆಗೆ ಮೇಲೆ ಹಾರು ವುದು. ತಾಯಿಹಕ್ಕಿ ಬಹಳ ಮೇಲೆ ಇರುವುದು. ಮರಿ ತಾಯಿಯತ್ತ ಹಾರುವುದು. ಮತ್ತೆಲ್ಲೂ ನೋಡುವು ದಿಲ್ಲ.</p>
  <p>ದೈವಾಂಶದೊಡನೆ ಹುಟ್ಟುವ ಮಕ್ಕಳಿಗೆ ಪ್ರಪಂಚವನ್ನು ಮುಟ್ಟಿದರೆ ಅಪಾಯ ಎನ್ನುವುದರ ಅರಿವಿರುವುದು. ಹುಟ್ಟಿನಿಂದಲೇ ಅವರಿಗೆ, ಪ್ರಪಂಚ ಎಂದರೆ ಅಂಜಿಕೆ. ಅವರ ಒಂದು ಉದ್ದೇಶವೇ ತಾಯಿಹಕ್ಕಿಯನ್ನು, ಭಗವಂತನನ್ನು ಯಾವಾಗ ಸೇರೇನು ಎಂಬುದು.</p>
  <div>೧ಂ೩. ತನ್ನ ಭುಜದ ಮೇಲೆ ಟವಲನ್ನು<br/>ನ್ಶ್ಞ೧೨ìಹಾಕಿಕೊಂಡು ಹೊರಟುಹೋದ</div>
  <div/>
  <p>ಒಬ್ಬ ಮನುಷ್ಯ ಸ್ನಾನಕ್ಕೆ ಅಣಿಯಾಗುತ್ತಿದ್ದ. ಅವನ ಭುಜದ<br/>ಮೇಲೆ ಟವೆಲ್ ಇತ್ತು. ಅವನ ಹೆಂಡತಿ ಗಂಡನಿಗೆ, “ನೀವು<br/>ಕೆಲಸಕ್ಕೆ ಬಾರದವರು. ನಿಮಗೆ ವಯಸ್ಸಾಗುತ್ತಾ ಬರುತ್ತಿದೆ. ಆದರೂ ನಿಮ್ಮ ಹಳೆಯ ಅಭ್ಯಾಸಗಳನ್ನು ಬಿಡಲಾರಿರಿ. ನಾನಿಲ್ಲದೆ ಒಂದು ದಿನವೂ ಇರುವುದಕ್ಕೆ ಸಾಧ್ಯವಿಲ್ಲ. ಆ ನೆರೆಮನೆಯವನನ್ನು ನೋಡಿ, ಅವನು ಎಂತಹ ತ್ಯಾಗಿ !”</p>
  <p>ಗಂಡ ಹೆಂಡತಿಯನ್ನು, ಕೇಳಿದ “ಅವನು ಏನು ಮಾಡಿದ ?” ಎಂದು. ಆಗ ಹೆಂಡತಿ ಹೇಳಿದಳು, “ಅವನಿಗೆ ಹದಿನಾರು ಜನ ಹೆಂಡಂದಿರಿದ್ದರು. ಒಬ್ಬೊಬ್ಬ ರನ್ನಾಗಿ ಅವರನ್ನು ಬಿಡುತ್ತಿರುವನು. ನೀವು ಎಂದಿಗೂ ಅದನ್ನು ಮಾಡಲಾರಿರಿ” ಎಂದು ಮೂದಲಿಸಿದಳು.</p>
  <p>ಅದಕ್ಕೆ ಗಂಡ ಹೇಳಿದ : “ಏನು ಒಬ್ಬೊಬ್ಬರನ್ನಾಗಿ ಅವನು ಬಿಡುತ್ತಿರುವನೆ! ನೀನು ಹುಚ್ಚಿ, ಅವನು ಅದನ್ನು ಮಾಡಲಾರ. ಸ್ವಲ್ಪಸ್ವಲ್ಪವಾಗಿ ಯಾರಾದರೂ ತ್ಯಾಗ ಮಾಡಲು ಸಾಧ್ಯವೇ ?” “ಆದರೂ ಅವನು ನಿಮಗಿಂತ ಮೇಲು” ಎಂದಳು ಹೆಂಡತಿ ನಗುನಗುತ್ತ. ಗಂಡ ಹೆಂಡತಿಗೆ ಹೇಳಿದ : “ ನೀನು ಮಂದ ಮತಿ. ಅವನಿಂದ ತ್ಯಾಗ ಸಾಧ್ಯವಿಲ್ಲ. ಆದರೆ ಅದು ನನಗೆ ಸಾಧ್ಯ. ನೋಡು ನಾನು ಈಗಲೆ ಹೊರಟೇಹೋದೆ.”</p>
  <p>ಅದೇನೇ ತೀವ್ರ ವೈರಾಗ್ಯ ಎಂಬುದು. ಅವನು ಮನಸ್ಸು ಮಾಡಿದೊಡನೆ ಅದನ್ನು ಮಾಡಿದ. ಅವನ ಭುಜದ ಮೇಲೆ ಟವೆಲ್ ಇತ್ತು. ಹಾಗೆಯೆ ಅವನು ಹೊರಟೇಹೋದ. ತನ್ನ ಸಂಸಾರಕ್ಕಾಗಿ ಯಾವ ವ್ಯವಸ್ಥೆಯನ್ನೂ ಮಾಡುವುದಕ್ಕೆ ಹೋಗಲಿಲ್ಲ. ಅವನು ಮನೆಯ ಕಡೆ ಹಿಂದಿರುಗಿ ನೋಡಲೂ ಇಲ್ಲ. ಯಾರು ತ್ಯಾಗ ಮಾಡಬೇಕೆಂದಿರುವರೋ ಅವರಿಗೆ ಅದ್ಭುತ ಇಚ್ಛಾಶಕ್ತಿ ಇರಬೇಕು. ದರೋಡೆಕೋರನಲ್ಲಿರುವಂತಹ ಹುಚ್ಚುಧೈರ್ಯ ಇರಬೇಕು. ಮನೆಯನ್ನು ಕೊಳ್ಳೆಹೊಡೆಯುವುದಕ್ಕೆ ಮುಂಚೆ ದರೋಡೆಕೋರರು ‘ಕೊಲ್ಲಿ ; ಖೂನಿ ಮಾಡಿ, ಲೂಟಿ ಮಾಡಿ’ ಎನ್ನುವರು.</p>
  <div/>
  <div>೧ಂ೪. ವೈರಾಗ್ಯ ತೊಟ್ಟು ತೊಟ್ಟು ಬರುವುದಿಲ್ಲ ;<br/>ನ್ಶ್ಞ೮ìಅದೊಂದು ಪ್ರವಾಹದಂತೆ ಬರುವುದು</div>
  <div/>
  <p>ಮನುಷ್ಯನಿಗೆ ವೈರಾಗ್ಯ ಹೇಗೆ ಬರುವುದು ?</p>
  <p>ಹೆಂಡತಿಯೊಬ್ಬಳು ಗಂಡನಿಗೆ ಹೇಳಿದಳು. “ನೋಡಿ ನನ್ನ ತಮ್ಮನನ್ನು ನೋಡಿದರೆ ನನಗೆ ಏನೋ ಅಂಜಿಕೆಯಾಗುವುದು. ಅವನು ಕಳೆದ ಒಂದು ವಾರದಿಂದ ಸಂನ್ಯಾಸಿಯಾಗಬೇಕೆಂದು ಯೋಚಿಸುತ್ತಿರುವನು. ಅಂತಹ ಜೀವನವನ್ನು ನಡೆಸುವುದಕ್ಕೆ ಅವನು ಅಣಿಯಾಗುತ್ತಿರುವನು. ಕ್ರಮ ವಾಗಿ ಎಲ್ಲ ಆಸೆಗಳನ್ನೂ ಕಡಿಮೆಮಾಡುತ್ತಿರುವನು.” ಗಂಡ ಹೇಳಿದ, “ನೋಡು, ನಿನ್ನ ತಮ್ಮನ ವಿಷಯದಲ್ಲಿ ನೀನು ಚಿಂತಾಕ್ರಾಂತಳಾಗುವುದು ಬೇಡ. ಅವನು ಎಂದಿಗೂ ಸಂನ್ಯಾಸಿಯಾಗುವುದಿಲ್ಲ.” “ಹಾಗಾದರೆ ಸಂನ್ಯಾಸಿ ಯಾಗುವ ಬಗೆ ಹೇಗೆ ?” ಎಂದು ಹೆಂಡತಿ ಕೇಳಿದಳು. “ಅದು ಹೀಗೆ” ಎಂದು ತನ್ನ ಬಟ್ಟೆಯನ್ನು ಹರಿದು ಅದನ್ನು ಕೌಪೀನವನ್ನಾಗಿ ಮಾಡಿ, “ಇನ್ನುಮೇಲೆ ಹೆಂಡತಿ ಮತ್ತು ಇತರ ಮಹಿಳೆಯರೆಲ್ಲ ನನಗೆ ತಾಯಿ ಸಮಾನ” ಎಂದು ಮನೆ ಬಿಟ್ಟು ಹೊರಟವನು ಹಿಂತಿರುಗಿ ಬರಲೇ ಇಲ್ಲ.</p>
  <div>೧ಂ೫. ಭ್ರಮೆ ನಾಶವಾಗುವ ತನಕ</div>
  <p>ಒಬ್ಬ ಗುರು ತನ್ನ ಶಿಷ್ಯನಿಗೆ ಹೇಳಿದ, “ಪ್ರಪಂಚ ಒಂದು ಭ್ರಮೆ, ನನ್ನೊಡನೆ ಬಂದುಬಿಡು” ಎಂದು. “ಆದರೆ ಸ್ವಾಮಿ ನನ್ನ ಮನೆಯವರು, ತಂದೆ, ತಾಯಿ, ಹೆಂಡತಿ ಇವರೆಲ್ಲ ನನ್ನನ್ನು ಅಷ್ಟು ಪ್ರೀತಿಸುತ್ತಾರೆ. ನಾನು ಅವರನ್ನು ಅಗಲುವುದು ಹೇಗೆ?” ಎಂದು ಶಿಷ್ಯನು ಹೇಳಿದ. ಅದಕ್ಕೆ ಗುರು, “ಇದೆಲ್ಲ ನಿನ್ನ ಮನೋಭ್ರಾಂತಿ. ನಾನು ನಿನ ಗೊಂದು ಉಪಾಯವನ್ನು ತೋರು ತ್ತೇನೆ. ಅವರು ನಿನ್ನನ್ನು ನಿಜವಾಗಿ ಪ್ರೀತಿಸುವರೆ ಇಲ್ಲವೆ<br/>ಎಂಬುದು ಆಗ ಗೊತ್ತಾಗುವುದು”– ಹೀಗೆ ಹೇಳಿ ಗುರು ಶಿಷ್ಯ<br/>ನಿಗೆ ಒಂದು ಮಾತ್ರೆಯನ್ನು ಕೊಟ್ಟು ಹೇಳಿದ :“ಈ ಗುಳಿಗೆಯನ್ನು<br/>ಮನೆಯಲ್ಲಿ ನುಂಗು. ನೀನು ಸತ್ತಂತೆ ಕಾಣುವೆ. ಆದರೆ ನಿನಗೆ<br/>ಪ್ರಜ್ಞೆ ಇರುವುದು. ನೀನು ಎಲ್ಲವನ್ನೂ ನೋಡುವೆ. ಎಲ್ಲವನ್ನೂ ಕೇಳುವೆ. ಸ್ವಲ್ಪ ಕಾಲದಮೇಲೆ ನಾನು ನಿನ್ನ ಮನೆಗೆ ಬರುವೆ. ಅನಂತರ ನೀನು ಕ್ರಮೇಣ ಪ್ರಜ್ಞೆಯನ್ನು ಪಡೆಯುವೆ.” </p>
  <p>ಶಿಷ್ಯ ಗುರುಗಳು ಹೇಳಿದಂತೆ ಮಾಡಿದ. ತನ್ನ ಹಾಸಿಗೆಯ ಮೇಲೆ ಸತ್ತಂತೆ ಬಿದ್ದ. ಮನೆಯಲ್ಲಿದ್ದವರೆಲ್ಲ ಅಳುವುದಕ್ಕೆ ಶುರು ಮಾಡಿದರು. ಅವನ ತಾಯಿ, ಹೆಂಡತಿ ಮತ್ತು ಇತರರು ಶವದ ಸುತ್ತಲೂ ಗೋಳೋ ಎಂದು ಅಳುತ್ತಿದ್ದರು. ಆ ಸಮಯಕ್ಕೆ ಸರಿಯಾಗಿ ಒಬ್ಬ ಬ್ರಾಹ್ಮಣ ಮನೆಗೆ ಬಂದು, “ಏನು ಸಮಾ ಚಾರ ?” ಎಂದು ಕೇಳಿದ. “ಈ ಹುಡುಗ ಸತ್ತುಹೋದ” ಎಂದರು. ಬ್ರಾಹ್ಮಣ ನಾಡಿಯನ್ನು ನೋಡಿ, “ಅದು ಹೇಗೆ ? ಅವನು ಸತ್ತಿಲ್ಲ. ನನ್ನ ಹತ್ತಿರ ಒಂದು ಔಷಧಿ ಇದೆ. ಅವನನ್ನು ಬದುಕಿಸಲು ಸಾಧ್ಯ” ಎಂದ. ಇದನ್ನು ಕೇಳಿದ ಮೇಲೆ ಬಂಧುಗಳ ಸಂತೋಷಕ್ಕೆ ಪಾರವೇ ಇರಲಿಲ್ಲ. ತಮ್ಮ ಮನೆಗೆ ದೇವರೇ ಬಂದಂತೆ ಆಯ್ತು ಎಂದು ಭಾವಿಸಿದರು. ಆದರೆ ಬ್ರಾಹ್ಮಣ ಹೇಳಿದ : “ಒಂದು ವಿಷಯ–ಬೇರೆ ಯಾರಾದರೂ ಈ ಔಷಧಿಯನ್ನು ಮೊದಲು ಸೇವಿಸಬೇಕು. ಅನಂತರ ಉಳಿದಿರುವುದನ್ನು ರೋಗಿಗೆ ಕೊಡಬೇಕು. ಯಾರು ಮೊದಲು ತಿನ್ನುವರೋ ಅವರು ಸಾಯುವರು. ಆಗ ಮಾತ್ರ ಸತ್ತವನು ಬದುಕುವನು. ಇಲ್ಲಿ ಅವನ ಅನೇಕ ಬಂಧುಗಳು ಇರುವರು. ಅವರಲ್ಲಿ ಯಾರಾದರೂ ಮುಂದೆ ಬಂದು ಈ ಔಷಧಿಯನ್ನು ತೆಗೆದುಕೊಳ್ಳಬಹುದು. ರೋಗಿಯ ಹೆಂಡತಿ ಮತ್ತು ತಾಯಿ ತುಂಬಾ ಅಳುತ್ತಿರುವರು. ಅವರಲ್ಲಿ ಯಾರಾದರೂ ಇದನ್ನು ತೆಗೆದು ಕೊಳ್ಳುವುದಕ್ಕೆ ಖಂಡಿತ ಅನುಮಾನಿಸಲಿಕ್ಕಿಲ್ಲ” ಎಂದನು.</p>
  <p>ತಕ್ಷಣವೆ ಅಳುವೆಲ್ಲ ನಿಂತಿತು. ಎಲ್ಲರೂ ಮೌನವಾಗಿ ಕುಳಿತರು. ತಾಯಿ ಹೇಳಿದಳು : “ಇದು ದೊಡ್ಡ ಸಂಸಾರ. ನಾನು ಸತ್ತರೆ ಅನಂತರ ಯಾರು ಅವರನ್ನು ನೋಡಿಕೊಳ್ಳುತ್ತಾರೆ” ಎಂದು. ತಾಯಿ ತುಂಬಾ ಚಿಂತಾಕ್ರಾಂತಳಾ ದಳು. ಒಂದು ನಿಮಿಷದ ಹಿಂದೆ ಅಳುತ್ತಿದ್ದ ಹೆಂಡತಿ ತನ್ನ ಗ್ರಹಚಾರವನ್ನು ನಿಂದಿಸಿಕೊಳ್ಳುತ್ತ, “ಎಲ್ಲರಂತೆ ಅವರೂ ಹೋದರು. ನೋಡಿ ಕೊಳ್ಳುವುದಕ್ಕೆ ಎರಡು ಮೂರು ಜನ ಮಕ್ಕಳಿದ್ದಾರೆ. ನಾನು ಸತ್ತರೆ ಮಕ್ಕಳನ್ನು ಯಾರು ನೋಡಿಕೊಳ್ಳುವರು” ಎಂದಳು.</p>
  <p>ಶಿಷ್ಯ ಎಲ್ಲವನ್ನೂ ಕೇಳಿದ ಮತ್ತು ನೋಡಿದ. ಅವನು ತಕ್ಷಣ ಎದ್ದು ನಿಂತು “ಸ್ವಾಮಿಗಳೆ, ನಾವೀಗ ಹೋಗೋಣ. ನಾನು ನಿಮ್ಮನ್ನು ಅನುಸರಿಸುತ್ತೇನೆ” ಎಂದನು.</p>
  <div>೧ಂ೬. ಸತ್ತ ಮೇಲೆ ಯಾರೂ ನಿನ್ನನ್ನು ಹಿಂಬಾಲಿಸುವುದಿಲ್ಲ</div>
  <p>ಶಿಷ್ಯನೊಬ್ಬ ಗುರುಗಳಿಗೆ, “ನನ್ನ ಹೆಂಡತಿ ನನ್ನನ್ನು ತುಂಬಾ ಪ್ರೀತಿಸುತ್ತಾಳೆ. ಅದಕ್ಕಾಗಿ ನಾನು ಸಂನ್ಯಾಸಿಯಾಗಲಾರೆ” ಎಂದ. ಶಿಷ್ಯ ಹಠಯೋಗವನ್ನು ಅಭ್ಯಾಸ ಮಾಡುತ್ತಿದ್ದ. ಈ ಪ್ರಪಂಚದ ನಶ್ವರತೆಯನ್ನು ತೋರುವುದಕ್ಕಾಗಿ, ಗುರುಗಳು ಹಠಯೋಗದ ಕೆಲವು ಮುದ್ರೆಗಳನ್ನು ಕಲಿಸಿದರು. ಒಂದು ದಿನ ಇದ್ದಕ್ಕಿದ್ದಂತೆ ಶಿಷ್ಯನ ಮನೆಯಲ್ಲಿ ದೊಡ್ಡ ಗೋಳು ಕೇಳಿಸಿತು. ಅಳು, ತಲೆಯನ್ನು ಬಡಿದುಕೊಳ್ಳುವುದು ಇದೆಲ್ಲ ಶುರುವಾಯಿತು. ಸುತ್ತಮುತ್ತ ಇದ್ದವರು ಇವರ ಮನೆಗೆ ಧಾವಿಸಿದರು. ಹಾಸಿಗೆಯ ಮೇಲೆ ರೋಗಿ ವಕ್ರರೀತಿ ಯಲ್ಲಿ ಬಿದ್ದಿರುವುದನ್ನು ನೋಡಿದರು. ಅವರೆಲ್ಲ ಇವನು ಸತ್ತು ಹೋಗಿರು ವನು ಎಂದು ಭಾವಿಸಿದರು. ಶಿಷ್ಯನ ಹೆಂಡತಿ ಅಳುತ್ತಿದ್ದಳು. “ಅಯ್ಯೋ ನೀವು ಎಲ್ಲಿಗೆ ಹೋದಿರಿ. ಪ್ರಿಯತಮನೆ, ನಮ್ಮನ್ನು ಏತಕ್ಕೆ ಕೈ ಬಿಟ್ಟಿರಿ. ನಮಗೆ ಇಂತಹ ದುರಂತ ಪ್ರಾಪ್ತವಾಗುವುದು ಎಂದು ಊಹಿಸಿಯೆ ಇರಲಿಲ್ಲ,” ಎಂದು ಗೋಳಾಡುತ್ತಿದ್ದಳು. ಆ ಸಮಯದಲ್ಲಿ ಸತ್ತವನನ್ನು ಹೊತ್ತುಕೊಂಡು ಹೋಗಲು ಒಂದು ಮಂಚವನ್ನು ತಂದರು. ಹೆಣವನ್ನು ತೆಗೆದುಕೊಂಡು ಹೋಗುವ ಸಮಯದಲ್ಲಿ ಒಂದು ಸಮಸ್ಯೆ ಉದ್ಭವಿಸಿತು. ಅಷ್ಟವಕ್ರನಂತೆ ಮಲಗಿದ್ದ ಅವನ ದೇಹವನ್ನು ಬಾಗಿಲಿನ ಮೂಲಕ ತೆಗೆದುಕೊಂಡು ಹೋಗಲು ಸಾಧ್ಯವಾಗಲಿಲ್ಲ. ಇದರಿಂದ ಪಾರಾಗಲು ನೆರೆಮನೆಯವರು ಬಾಗಿಲನ್ನು ಒಡೆ ಯಲು ಸಿದ್ಧರಾದರು. ಇಲ್ಲಿಯವರೆಗೆ ದಾರುಣವಾದ ವ್ಯಥೆಯಿಂದ ನರಳು ತ್ತಿದ್ದ ಅವನ ಪತ್ನಿಗೆ ಕೊಡಲಿಯಿಂದ ಬಾಗಿಲನ್ನು ಕೆಡವುತ್ತಿದ್ದ ಸದ್ದುಕೇಳಿಸಿತು. “ನೀವು ಏನು ಮಾಡುತ್ತಿದ್ದೀರಿ” ಎಂದು ಹೆಂಡತಿ ಕೇಳಿದಳು. ನೆರೆಮನೆ ಯವರೊಬ್ಬರು “ಶವ ವಕ್ರವಕ್ರವಾಗಿ ಬಿದ್ದಿರುವುದರಿಂದ<br/>ಬಾಗಿಲನ್ನು ಒಡೆಯದೆ ಶವವನ್ನು ತೆಗೆದುಕೊಂಡು ಹೋಗಲು<br/>ಅಸಾಧ್ಯ” ಎಂದರು. ಹೆಂಡತಿ : “ಸದ್ಯಕ್ಕೆ ಅದನ್ನು ಮಾಡಬೇಡಿ.<br/>ನಾನು ಈಗ ವಿಧವೆ. ಈಗ ಮನೆಯನ್ನು ನೋಡಿಕೊಳ್ಳುವವರು<br/>ಯಾರೂ ಇಲ್ಲ. ಈಗ ನನ್ನ ಅನಾಥ ಮಕ್ಕಳನ್ನು ಬೆಳೆಸಬೇಕಾಗಿದೆ. ನೀವು ಈಗ ಬಾಗಿಲನ್ನು ಕತ್ತರಿಸಿದರೆ ಅದನ್ನು ಪುನಃ ರಿಪೇರಿಮಾಡುವುದಕ್ಕೆ ಆಗುವುದಿಲ್ಲ. ನನ್ನ ಗಂಡ ಸತ್ತಾಗಿದೆ. ಇನ್ನೇನೂ ಮಾಡುವಂತಿಲ್ಲ. ಶವದ ಕೈಕಾಲುಗಳನ್ನು ಕತ್ತರಿಸಿ ಅದನ್ನು ತೆಗೆದುಕೊಂಡು ಹೋಗಿ” ಎಂದಳು. ಇದನ್ನು ಕೇಳಿದ ತಕ್ಷಣವೆ ಹಠಯೋಗಿ ಎದ್ದುನಿಂತ. ಔಷಧದ ಪರಿಣಾಮ ಅಷ್ಟು ಹೊತ್ತಿಗೆ ನಿಂತುಹೋಯಿತು. “ಎಲೈ ರಾಕ್ಷಸಿ, ನೀನು ನನ್ನ ಕೈಕಾಲುಗಳನ್ನು ಕತ್ತರಿಸುವು ದಕ್ಕೆ ಕಾತರಳಾಗಿರುವೆಯಾ !” ಹೀಗೆ ಹೇಳಿ ಮನೆಯನ್ನು ತೊರೆದು ಗುರುಗಳನ್ನು ಅನುಸರಿಸಿದ.</p>
  <div>೧ಂ೭. ಇಂದಿನ ಅನುಕರಣ ನಾಳೆಗೆ ಸ್ಫೂರ್ತಿ</div>
  <p>ಒಬ್ಬ ಕಳ್ಳ ನಡುರಾತ್ರಿಯಲ್ಲಿ ರಾಜನ ಅರಮನೆಗೆ ಹೋದ. ರಾಜ ರಾಣಿಗೆ, “ನಾಳೆ ನಾನು ನನ್ನ ಮಗಳನ್ನು ಪವಿತ್ರ ಗಂಗಾನದಿಯ ತೀರದಲ್ಲಿರುವ ಸಾಧುವೊಬ್ಬನಿಗೆ ಕೊಟ್ಟು ವಿವಾಹ ಮಾಡುತ್ತೇನೆ” ಎಂದು ಹೇಳುತ್ತಿರುವುದನ್ನು ಕಳ್ಳ ಕೇಳಿದ. ಕಳ್ಳ ಆಲೋಚನೆ ಮಾಡಿದ : “ನನಗೆ ಅದೃಷ್ಟ ಖುಲಾಯಿಸಿದೆ. ನಾಳೆ ವೇಷ ಮರೆಮಾಚಿಕೊಂಡು ಒಬ್ಬ ಸಾಧುವಿನಂತೆ ಇತರ ಸಾಧುಗಳೊಡನೆ ಕುಳಿತು ಕೊಳ್ಳುತ್ತೇನೆ. ಒಂದು ವೇಳೆ ರಾಜಕುಮಾರಿ ನನ್ನನ್ನು ಮದುವೆ ಮಾಡಿಕೊಂಡರೂ ಮಾಡಿಕೊಳ್ಳಬಹುದು.” ಮಾರನೇ ದಿನ ಅದರಂತೆಯೇ ಮಾಡಿದ. ರಾಜನ ಅಧಿಕಾರಿಗಳು ಸಂನ್ಯಾಸಿಗಳಿಗೆ ರಾಜನ ಮಗಳನ್ನು ಮದುವೆ ಮಾಡಿಕೊಳ್ಳಿ ಎಂದು ಕೇಳಿಕೊಂಡರು. ಯಾರೂ ಅದಕ್ಕೆ ಒಪ್ಪಲಿಲ್ಲ. ಕೊನೆಗೆ ಅವರು ಕಳ್ಳ ಸಾಧುವಿನ ಬಳಿಗೆ ಬಂದರು. ಅವನಿಗೂ ಈ ಸಲಹೆಯನ್ನು ಕೊಟ್ಟರು. ಕಳ್ಳ ಸಾಧು ಮೌನವಾಗಿದ್ದ. ಅಧಿಕಾರಿಗಳು ಹಿಂತಿರುಗಿ ಹೋಗಿ, “ಒಬ್ಬ ಯುವಕ ಸಂನ್ಯಾಸಿ ಇದ್ದಾನೆ. ಬಹುಶಃ ನಾವು ಪ್ರಯತ್ನ ಮಾಡಿದರೆ ಅವನು ಮದುವೆ ಮಾಡಿಕೊಳ್ಳಬಹುದು” ಎಂದರು. ಅನಂತರ ರಾಜನೇ ಈ ಸಾಧುವಿನ ಬಳಿಗೆ ಬಂದು ತನ್ನ ಮಗಳನ್ನು ಮದುವೆ ಮಾಡಿಕೊಳ್ಳಿ ಎಂದು ಕೇಳಿಕೊಂಡ. ಆದರೆ ರಾಜನೇ ಬಂದ ಮೇಲೆ ಆ ಕಳ್ಳ ಸಂನ್ಯಾಸಿಯ ಮನಸ್ಸು ಬದಲಾಯಿತು. “ನಾನು ಕಳ್ಳ ಸಾಧುವಿ ನಂತೆ ಬಂದೆ. ಇಷ್ಟಕ್ಕೇ ರಾಜರು ಮತ್ತು ಅನುಯಾಯಿಗಳೆಲ್ಲ ರಾಜಕುಮಾರಿಯನ್ನು ಮದುವೆ ಮಾಡಿಕೊಳ್ಳಿ ಎಂದು ಕೇಳಿಕೊಳ್ಳುತ್ತಿರುವರು. ನಾನು ನಿಜವಾದ ಸಂನ್ಯಾಸಿಯಾದರೆ ನನಗೆ ಯಾವ ಭಾಗ್ಯ ಬರುವುದೊ” ಎಂದು ಯೋಚಿಸಿದ. ಈ ಭಾವನೆಗಳು ಅವನ ಮನಸ್ಸನ್ನು ಕಲಕಿದವು. ಅವಳನ್ನು ಮದುವೆಯಾಗುವ ಬದಲು ತನ್ನ ಜೀವನವನ್ನು ತಿದ್ದಿಕೊಂಡು ಅವನು ಯೋಗ್ಯ ಸಾಧುವಾದ. ಅವನು ಮದುವೆ ಮಾಡಿಕೊಳ್ಳಲಿಲ್ಲ. ಅನಂತರ ಪ್ರಸಿದ್ಧ ಸಾಧುವಾದ. ಕೆಲವು ವೇಳೆ ಒಳ್ಳೆಯದನ್ನು ಅನುಕರಿಸಿದರೆ ಒಳ್ಳೆಯ ಫಲಗಳು ಸಿಕ್ಕುವುವು.</p>
  <div>ನ್ಶ್ಞ೨೪೭ì೧ಂ೮. ಸಾಧುವನ್ನು ಅನುಸರಿಸಿದರೆ, ಅವನಂತೆ ಆಗುವ ಸಾಧ್ಯತೆಗಳಿವೆ</div>
  <p>ಒಂದು ರಾತ್ರಿ ಬೆಸ್ತರವನೊಬ್ಬ ಮೀನನ್ನು ಕದಿಯುವುದಕ್ಕೆ ಒಂದು ಕೊಳ ದಲ್ಲಿ ಬಲೆ ಹಾಕಿದ. ತೋಟದ ಯಜಮಾನನಿಗೆ ಇದು ಗೊತ್ತಾಗಿ ಇನ್ನೂ ಕೆಲವ ರೊಂದಿಗೆ ಅವನನ್ನು ಸುತ್ತುಗಟ್ಟಿದನು. ಉರಿಯುತ್ತಿರುವ ಪಂಜಿನ ಬೆಳಕಿನಿಂದ ಅವನನ್ನು ಹುಡುಕುತ್ತಿದ್ದರು. ಅಷ್ಟರಲ್ಲಿ ಆ ಬೆಸ್ತರವನು ತನ್ನ ಮೈಗೆಲ್ಲ ವಿಭೂತಿಯನ್ನು ಬಳಿದು ಒಂದು ಮರದಡಿ ಕುಳಿತುಕೊಂಡು ಒಬ್ಬ ಸಾಧುವಿ ನಂತೆ ನಟಿಸಿದನು. ತೋಟದ ಮಾಲಿಕನ ಕಡೆಯವರು ಬೇಕಾದಷ್ಟು ಹುಡುಕಾಡಿ ದರು. ಆದರೆ ಕಳ್ಳ ಸಿಕ್ಕಲಿಲ್ಲ. ಒಂದು ಮರದ ಕೆಳಗೆ ಮೈಗೆಲ್ಲ ವಿಭೂತಿಯನ್ನು ಬಳಿದುಕೊಂಡಿದ್ದ ಸಾಧುವನ್ನು ಮಾತ್ರ ಕಂಡರು. ಮಾರನೆಯ ದಿನದಿಂದ ಒಬ್ಬ ದೊಡ್ಡ ಸಾಧು ಅಲ್ಲಿರುವನು ಎಂಬ ವದಂತಿ ಹಬ್ಬಿತು. ಅನೇಕ ಜನ ಭಕ್ತರು ಅವನಿಗೆ ನಮಸ್ಕರಿಸಿ ಹೂವು ಹಣ್ಣು ಮಿಠಾಯಿ ಮುಂತಾದವನ್ನು ತಂದು ಕೊಟ್ಟರು. ಕೆಲವರು ಬೆಳ್ಳಿ, ತಾಮ್ರದ ಕಾಸುಗಳನ್ನೂ ಕೊಟ್ಟರು. “ಇದೊಂದು ವಿಚಿತ್ರ. ನಾನು ನಿಜವಾದ ಸಾಧುವಲ್ಲ. ಆದರೂ ಜನರು ಇಷ್ಟು ಗೌರವವನ್ನು ತೋರುತ್ತಿರುವರಲ್ಲ. ನಾನು ನಿಜವಾದ ಸಾಧುವಾದರೆ ಭಗವಂತನ ಸಾಕ್ಷಾ ತ್ಕಾರವನ್ನು ಪಡೆಯಬಹುದು” ಎಂದು ಅವನು ಭಾವಿಸಿದನು.</p>
  <div>೧ಂ೯. ತ್ಯಾಗದಲ್ಲಿ ಸಮದೃಷ್ಟಿಯೇ ಆದಿ ಮತ್ತು ಅಂತ್ಯ</div>
  <p>ಗಂಡ ಹೆಂಡತಿಯರಿಬ್ಬರು ಸಂಸಾರ ತೊರೆದು ತೀರ್ಥ<br/>ಯಾತ್ರೆಗೆ ಹೊರಟರು. ಒಂದು ಸಲ ಅವರು ರಸ್ತೆಯಲ್ಲಿ ಹೋಗು<br/>ತ್ತಿರುವಾಗ, ಹೆಂಡತಿಗಿಂತ ಮುಂದೆ ಹೋಗುತ್ತಿದ್ದ ಗಂಡ, ದಾರಿಯಲ್ಲಿ<br/>ಒಂದು ವಜ್ರವನ್ನು ನೋಡಿದನು. ತಕ್ಷಣವೇ ಮಣ್ಣಿನಿಂದ ವಜ್ರವನ್ನು ಮುಚ್ಚ ಲಾರಂಭಿಸಿದ, ಏನಾದರೂ ಅದನ್ನು ಹೆಂಡತಿ ನೋಡಿದರೆ ಅವಳಲ್ಲಿ ಪ್ರಲೋ ಭನೆ ಏಳಬಹುದು ಎಂದು. ಹಾಗೆ ಪ್ರಲೋಭನೆ ಎದ್ದರೆ ಅವಳು ತೀರ್ಥ ಯಾತ್ರೆಯ ಪುಣ್ಯವನ್ನು ಕಳೆದುಕೊಳ್ಳುವಳು. ಗಂಡ ನೆಲವನ್ನು ಕೆರೆಯು ತ್ತಿದ್ದಾಗ ಹೆಂಡತಿ ಬಂದು “ನೀವು ಏನು ಮಾಡುತ್ತಿರುವಿರಿ ?” ಎಂದು ಕೇಳಿದಳು. ಏನೋ ಅತೃಪ್ತಿಕರವಾದ ವಿವರಣೆಯನ್ನು ಅವನು ಕೊಟ್ಟನು, ಅವಳಿಗೆ ಗೊತ್ತಾಗದಿರಲಿ ಎಂದು. ಹೆಂಡತಿ ವಜ್ರವನ್ನು ಕಂಡು ಗಂಡನ ಮನಸ್ಸಿನಲ್ಲಿದ್ದ ಆಲೋಚನೆಯನ್ನು ಗ್ರಹಿಸಿ, “ವಜ್ರಕ್ಕೂ ಕಸಕ್ಕೂ ವ್ಯತ್ಯಾಸವನ್ನು ನೀವು ಕಾಣುತ್ತಿರುವುದರಿಂದ ಸಂಸಾರವನ್ನು ಏಕೆ ತ್ಯಾಗ ಮಾಡಿದಿರಿ ?” ಎಂದು ಕೇಳಿದಳು.</p>
  <div>೧೧ಂ. ಸಂನ್ಯಾಸಿಯ ವಿಧಿ ನಿಯಮಗಳು ಅತ್ಯಂತ ಕಠಿಣ</div>
  <p>ಸಂನ್ಯಾಸಿಯ ವಿಧಿ ನಿಯಮಗಳು ಬಹಳ ಕಷ್ಟಕರವಾದವುಗಳು. ಅವನು ಕಾಮಿನಿ ಕಾಂಚನದೊಂದಿಗೆ ಯಾವ ಸಂಬಂಧವನ್ನೂ ಇಟ್ಟುಕೊಳ್ಳಕೂಡದು. ಅವನು ತನ್ನ ಕೈಯಿಂದ ಯಾವ ಬಹುಮಾನವನ್ನೂ ಸ್ವೀಕರಿಸಬಾರದು. ಅವು ಅವನ ಹತ್ತಿರವೂ ಇರಕೂಡದು.</p>
  <p>ಲಕ್ಷ್ಮೀನಾರಾಯಣ ಮಾರವಾಡಿ ಒಬ್ಬ ವೇದಾಂತಿ. ಅವನು ದಕ್ಷಿಣೇಶ್ವರಕ್ಕೆ ಕೆಲವು ವೇಳೆ ಬರುತ್ತಿದ್ದ. ಒಂದು ದಿನ ಅವನು ನನ್ನ ಹಾಸಿಗೆಯ ಮೇಲೆ ಹಾಸಿರುವ ಬಟ್ಟೆ ಕೊಳಕಾಗಿದ್ದುದನ್ನು ನೋಡಿ, “ನಾನು ನಿಮ್ಮ ಹೆಸರಿನಲ್ಲಿ ಹತ್ತು ಸಾವಿರ ರೂಪಾಯಿಗಳನ್ನು ಇಡುವೆನು. ಅದರಿಂದ ಬರುವ ಬಡ್ಡಿ ನಿಮ್ಮ ಖರ್ಚಿಗೆ ಆಗುವುದು” ಎಂದ. ಅವನು ಇದನ್ನು ಹೇಳಿದೊಡನೆ, ಯಾರೊ ನನ್ನನ್ನು ಹೊಡೆದಂತೆ ಆಗಿ ಪ್ರಜ್ಞೆ ತಪ್ಪಿ ಬಿದ್ದೆ. ನನಗೆ ಪ್ರಜ್ಞೆ ಬಂದಾದ ಮೇಲೆ “ನೀನು ಅಂತಹ ಮಾತನ್ನು ಆಡುವುದಾದರೆ ಇನ್ನೊಂದು ಸಲ ಇಲ್ಲಿಗೆ ಬರ ಬೇಡ. ನಾನು ಹಣವನ್ನು ಮುಟ್ಟಲಾರೆ,” ಎಂದು ಗದರಿಸಿದೆ. ಅವನು ಬಹಳ ಬುದ್ಧಿವಂತ. ಅವನು ಹೇಳಿದ : “ನಿಮ್ಮಲ್ಲಿ ಇನ್ನೂ ಸ್ವೀಕಾರ ತಿರಸ್ಕಾರ ಭಾವನೆಗಳಿವೆಯೇನು ? ಹಾಗಾದರೆ ನೀವು ಇನ್ನೂ ಪೂರ್ಣತೆಯನ್ನು ಮುಟ್ಟಿಲ್ಲ.” “ಮಹಾಶಯರೆ, ನಾನು ಅಷ್ಟು ದೂರ ಇನ್ನೂ ಹೋಗಿಲ್ಲ,” ಎಂದೆನು. ಆಗ ಲಕ್ಷ್ಮೀನಾರಾಯಣ “ಹಣ ವನ್ನು ಹೃದಯನ ಕೈಯಲ್ಲಿ ಕೊಡುವೆ” ಎಂದ. ನಾನು ಹೇಳಿದೆ “ಅದನ್ನು ಮಾಡ ಕೂಡದು. ನೀನು ಹೃದಯನಿಗೆ ಹಣವನ್ನು ಕೊಟ್ಟರೆ, ಆಗ ನನಗೆ ತೋರಿದ ರೀತಿಯಲ್ಲಿ ಹಣವನ್ನು ಖರ್ಚು ಮಾಡು ಎಂದು ಅವನಿಗೆ ಹೇಳಬೇಕಾಗುವುದು. ನಾನು ಹೇಳಿದಂತೆ ಅವನು ಕೇಳದೆ ಇದ್ದರೆ ನನಗೆ ಕೋಪ ಬರ ಬಹುದು. ಹಣದ ಸಹವಾಸವೇ ಕೆಟ್ಟದ್ದು. ನೀವು ಹೃದಯನಿಗೂ ಅದನ್ನು ಕೊಡಬಾರದು. ಕನ್ನಡಿ ಎದುರಿಗೆ ಇಟ್ಟ ವಸ್ತುವಿನ ಪ್ರತಿಬಿಂಬ ಕನ್ನಡಿಯಲ್ಲಿ ಕಾಣದೆ ಇರುತ್ತದೆಯೇ?”</p>
  <div>೧೧೧. ಶಿವನ ವೇಷದಲ್ಲಿ ಬಹುರೂಪಿ</div>
  <p>ಒಬ್ಬ ಬಹುರೂಪಿ (ಹಲವು ವೇಷಗಳನ್ನು ಹಾಕಿಕೊಳ್ಳುವವನು) ಶಿವನಂತೆ ವೇಷ ಹಾಕಿಕೊಂಡು ಒಂದು ಮನೆಗೆ ಬಂದ. ಮನೆಯ ಯಜಮಾನ ಅವನಿಗೆ ಒಂದು ರೂಪಾಯಿ ಬಹುಮಾನವನ್ನು ಕೊಡಬೇಕೆಂದಿದ್ದ. ಆದರೆ ಬಹುರೂಪಿ ಅದನ್ನು ಸ್ವೀಕರಿಸಲಿಲ್ಲ. ಆಗ ಸಾಧು ತನ್ನ ಮನೆಗೆ ಹೋಗಿ ವೇಷವನ್ನು ಬದಲಿಸಿಕೊಂಡು ಬಂದು ಆ ಮನೆಯೊಡೆಯ ಕೊಡಬೇಕೆಂದಿದ್ದ ಒಂದು ರೂಪಾಯಿಯನ್ನು ಕೇಳಿದ. “ನೀನು ಮುಂಚೆ ಏತಕ್ಕೆ ಅದನ್ನು ತೆಗೆದುಕೊಳ್ಳ ಲಿಲ್ಲ” ಎಂದು ಕೇಳಿದ ಮನೆಯ ಯಜಮಾನ. ಆಗ ಬಹುರೂಪಿ,<br/>“ಆ ಸಮಯದಲ್ಲಿ ನಾನು ಶಿವನ ರೂಪವನ್ನು ಧರಿಸಿದ್ದೆ. ಆಗ<br/>ಹಣವನ್ನು ಮುಟ್ಟುವಂತೆ ಇರಲಿಲ್ಲ” ಎಂದನು.</p>
  <div>೧೧೨. ನೀನು ಗುದ್ದಲಿಯನ್ನು ಬಿಡಬೇಡ ; ಭದ್ರವಾಗಿ ಹಿಡಿ</div>
  <p>ಒಂದು ಸಲ ಒಂದೂರಿನಲ್ಲಿ ಬರಗಾಲ ಬಂದಿತು. ರೈತರು ದೂರದಿಂದ ನೀರಿಗಾಗಿ ಕಾಲುವೆಯನ್ನು ತೋಡತೊಡಗಿದರು. ಒಬ್ಬ ಶಪಥ ಮಾಡಿದ, “ನದಿಯಿಂದ ಗದ್ದೆಗೆ ನೀರು ಬರುವ ತನಕ ಕೆಲಸವನ್ನು ಬಿಡುವುದಿಲ್ಲ” ಎಂದು. ಕೆಲಸ ಶುರು ಮಾಡಿದ. ಸ್ನಾನ ಮಾಡುವ ಸಮಯ ಬಂತು. ಅವನ ಹೆಂಡತಿ ಮಗಳ ಮೂಲಕ ಸ್ನಾನ ಮಾಡುವುದಕ್ಕೆ ಎಣ್ಣೆಯನ್ನು ಕಳುಹಿಸಿದಳು. ಮಗಳು ತಂದೆಗೆ, “ಅಪ್ಪ, ಆಗಲೇ ವೇಳೆಯಾಗಿದೆ. ಮೈಗೆ ಎಣ್ಣೆಯನ್ನು ಸವರಿ ಸ್ನಾನಕ್ಕೆ ಅಣಿಯಾಗು” ಎಂದಳು. “ಹೋಗಾಚೆ, ನನಗೆ ಮಾಡುವುದಕ್ಕೆ ಬಹಳ ಕೆಲಸ ವಿದೆ” ಎಂದು ಅವನು ಗರ್ಜಿಸಿದನು. ಮಧ್ಯಾಹ್ನವಾಯಿತು. ಆದರೂ ರೈತನು ಕೆಲಸವನ್ನು ಮಾಡುತ್ತಲೇ ಇದ್ದನು. ಅವನು ತನ್ನ ಸ್ನಾನದ ವಿಷಯವನ್ನು ಕುರಿತು ಯೋಚಿಸಲೂ ಇಲ್ಲ. ಅನಂತರ ಅವನ ಹೆಂಡತಿ ಬಂದಳು. “ಏತಕ್ಕೆ ನೀವು ಇನ್ನೂ ಸ್ನಾನ ಮಾಡಿಲ್ಲ. ಊಟ ಆರಿಹೋಗುತ್ತಿದೆ. ನಿಮ್ಮದು ಯಾವಾ ಗಲೂ ಒಂದು ಅತಿ. ನೀವು ಉಳಿದ ಕೆಲಸವನ್ನು ನಾಳೆ ಪೂರೈಸಬಹುದು, ಇಲ್ಲವೇ ಊಟವಾದ ಮೇಲೆ ಮಾಡಬಹುದು” ಎಂದಳು. ರೈತನು ಅವಳನ್ನು ಗದರಿಸುತ್ತ ಗುದ್ದಲಿಯನ್ನು ತೋರಿಸಿ, “ಏನು ನಿನಗೆ ಪರಿಜ್ಞಾನವಿಲ್ಲವೆ ? ಮಳೆಯಿಲ್ಲ, ಬೆಳೆಯೆಲ್ಲ ಒಣಗಿಹೋಗುತ್ತಿದೆ. ಮಕ್ಕಳಿಗೆ ಊಟಕ್ಕೆ ಏನು ಗತಿ? ನೀವೆಲ್ಲ ಉಪವಾಸದಿಂದ ನರಳಬೇಕಾಗುವುದು. ನನ್ನ ಗದ್ದೆಗೆ ನೀರು ಬರುವ ತನಕ ನಾನು ಊಟವನ್ನೂ ಮಾಡುವುದಿಲ್ಲ, ಸ್ನಾನವನ್ನೂ ಮಾಡುವುದಿಲ್ಲ” ಎಂದು ಕೋಪದಿಂದ ಹೇಳಿದನು. ಗಂಡನ ರುದ್ರಾವತಾರವನ್ನು ನೋಡಿ ಅವಳು ಅಂಜಿಕೊಂಡು ಹೊರಟುಹೋದಳು. ಇಡೀ ದಿನವೆಲ್ಲ ಮೈಮುರಿಯು ವಂತೆ ಕೆಲಸ ಮಾಡಿ, ಸಂಜೆ ಹೊತ್ತಿಗೆ ನದಿಯಿಂದ ಗದ್ದೆಗೆ ನೀರು ಗಳಗಳ ಹರಿಯುವುದನ್ನು ನೋಡಿದ. ಆಗ ಅವನಿಗೆ ಶಾಂತಿ ಮತ್ತು ಸುಖವಾಯಿತು. ಅವನು ಮನೆಗೆ ಹೋಗಿ ಹೆಂಡತಿಯನ್ನು ಕರೆದು “ಈಗ ಸ್ನಾನಕ್ಕೆ ಎಣ್ಣೆ, ಸೇದುವುದಕ್ಕೆ ತಂಬಾಕನ್ನು ಅಣಿ ಮಾಡು” ಎಂದ. ಶಾಂತಿಯಿಂದ ಸ್ನಾನ ಮಾಡಿ ಊಟ ಮಾಡಿ ಮನದಣಿಯೆ ಗೊರಕೆ ಹೊಡೆಯುತ್ತ ನಿದ್ರೆ ಮಾಡಿದನು. ಅವನು ತೋರಿದ ದೃಢ ನಿರ್ಧಾರ ಉತ್ಕೃಷ್ಟ ವಾದ ತ್ಯಾಗಕ್ಕೆ ನಿದರ್ಶನ.</p>
  <p>ಮತ್ತೊಬ್ಬ ರೈತನೂ ತನ್ನ ಗದ್ದೆಗೆ ನೀರನ್ನು ತರಲು ಕಾಲುವೆಯನ್ನು ತೋಡು ತ್ತಿದ್ದನು. ಅವನ ಹೆಂಡತಿಯೂ ಗದ್ದೆಗೆ ಬಂದು ಹೇಳಿದಳು : “ಈಗ ಆಗಲೇ ಬಹಳ ಹೊತ್ತಾಗಿದೆ. ಮನೆಗೆ ಹೋಗೋಣ. ಅತಿಯಾಗಿ ಕೆಲಸ ಮಾಡುವುದು ಒಳ್ಳೆಯದಲ್ಲ,” ಎಂದು. ರೈತ ವಿರೋಧಿಸದೆ ಗುದ್ದಲಿಯನ್ನು ಬದಿಗಿರಿಸಿ “ನೀನು ಹೇಳುತ್ತಿರುವುದರಿಂದ ನಾನು ಮನೆಗೆ ಬರುತ್ತೇನೆ” ಎಂದ. ಅವನು ತನ್ನ ಗದ್ದೆಗೆ ನದಿಯ ನೀರನ್ನು ತರಲಾಗಲಿಲ್ಲ. ಇದೇನೆ ಮಂದ ವೈರಾಗ್ಯದ ಚಿಹ್ನೆ.</p>
  <div>೧೧೩. ನೀನು ಮುಂದೆ ಹೋದಂತೆ ಗುರಿ ಸಮೀಪಿಸುವುದು</div>
  <p>ಒಬ್ಬ ಮುಸಲ್ಮಾನನು ದೇವರನ್ನು ಕುರಿತು ‘ಅಲ್ಲಾ ಅಲ್ಲಾ’ ಎಂದು ಜೋರಾಗಿ ಕಿರಿಚುತ್ತಿದ್ದ. ಮತ್ತೊಬ್ಬ “ನೀನು ಅಲ್ಲಾನನ್ನು ಕುರಿತು ಪ್ರಾರ್ಥಿಸು ತ್ತಿದ್ದೀಯ. ಅದೇನೊ ಒಳ್ಳೆಯದೆ. ಆದರೆ ನೀನು ಅಷ್ಟೊಂದು ಏತಕ್ಕೆ ಕಿರಿಚಿ ಕೊಳ್ಳುತ್ತಿರುವೆ. ಅವನು ಇರುವೆ ಕಾಲಿನ ಸಪ್ಪಳವನ್ನು ಕೂಡ ಕೇಳಬಲ್ಲ ಎಂಬುದು ನಿನಗೆ ಗೊತ್ತಿಲ್ಲವೆ ?” ಎಂದನು.</p>
  <p>ಮನಸ್ಸು ದೇವರೊಂದಿಗೆ ಒಂದಾದಾಗ ದೇವರು ನಮ್ಮ ಹೃದಯಾಕಾಶ ದಲ್ಲೆ ಇರುವನು ಎಂಬುದನ್ನು ಅರಿಯುವನು. ಆದರೆ ನೀನು ಒಂದು ವಿಷಯ ವನ್ನು ನೆನಪಿನಲ್ಲಿಡಬೇಕು. ಈ ಐಕ್ಯತೆಯ ಭಾವ ದೃಢವಾದಂತೆಲ್ಲ, ನಿನ್ನ ಮನಸ್ಸು ವಿಷಯವಸ್ತುಗಳಿಂದ ದೂರವಾಗುತ್ತಾ ಅಂತರ್ಮುಖವಾಗುವುದು. ಭಕ್ತಮಾಲೆಯಲ್ಲಿ ಬಿಲ್ವಮಂಗಳನ ಕಥೆ ಇದೆ. ಅವನು ವೇಶ್ಯೆಯ ಮನೆಗೆ ಹೋಗುತ್ತಿದ್ದ. ಒಂದು ದಿನ ಅವಳ ಮನೆಗೆ ಬಹಳ ಹೊತ್ತಾಗಿ ಹೋದ. ಅಂದು ಅವನ ಮನೆಯಲ್ಲಿ ಅವನ ತಂದೆತಾಯಿಯರ ಶ್ರಾದ್ಧವಿದ್ದದ್ದರಿಂದ ತಡವಾ ಗಿತ್ತು. ಅವನು ತನ್ನ ಕೈಯಲ್ಲಿ ವೇಶ್ಯೆಗಾಗಿ ಶ್ರಾದ್ಧಾನ್ನವನ್ನು ತೆಗೆದುಕೊಂಡು ಹೋಗುತ್ತಿದ್ದ. ಅವನ ಮನಸ್ಸೆಲ್ಲ ಅವಳ ಮೇಲೆ ಇದ್ದುದರಿಂದ ಅವನಿಗೆ ತನ್ನ ಚಲನೆಯ ಅರಿವೇ ಇರಲಿಲ್ಲ, ತಾನು ಹೇಗೆ ನಡೆಯುತ್ತಿರುವೆ<br/>ನೆಂಬುದೇ ಗೊತ್ತಿರಲಿಲ್ಲ. ದಾರಿಯಲ್ಲಿ ಒಬ್ಬ ಯೋಗಿ ಧ್ಯಾನ<br/>ಮಾಡುತ್ತಿದ್ದ. ಬಿಲ್ವಮಂಗಲನ ಕಾಲು ಅವನಿಗೆ ತಾಗಿತು.<br/>ಯೋಗಿಗೆ ತುಂಬಾ ಕೋಪ ಬಂದು, “ನಿನಗೇನು ಕಣ್ಣಿಲ್ಲವೆ ? ನಾನು<br/>ದೇವರನ್ನು ಚಿಂತಿಸುತ್ತಿರುವಾಗ ನೀನು ಕಾಲಿನಿಂದ ನನ್ನನ್ನು ಒದ್ದುಬಿಟ್ಟೆಯಲ್ಲ”<br/>ಎಂದ. ಬಿಲ್ವಮಂಗಲ ಸಾಧುವಿಗೆ “ನಿಮ್ಮನ್ನು ಒಂದು ಮಾತನ್ನು ಕೇಳಲೆ ? ನಾನು ವೇಶ್ಯೆಯನ್ನು ಕುರಿತು ಚಿಂತಿಸುತ್ತ ಎಲ್ಲವನ್ನೂ ಮರೆತಿರುವೆನು, ಆದರೆ ನಿಮಗೆ ಭಗವಂತನನ್ನು ಕುರಿತು ಚಿಂತಿಸುವಾಗಲೂ ಹೊರಜಗತ್ತಿನ ಅರಿವಿದೆ. ನಿಮ್ಮ ಧ್ಯಾನ ಎಂಥದು ?” ಎಂದ. ಕೊನೆಯಲ್ಲಿ ಬಿಲ್ವಮಂಗಲನು ಸಂಸಾರ ವನ್ನು ತ್ಯಜಿಸಿ ಭಗವದಾರಾಧನೆಯಲ್ಲಿ ಮಗ್ನನಾದನು. ಅವನು ವೇಶ್ಯೆಗೆ ಹೇಳಿದ: “ನೀನೆ ನನ್ನ ಗುರು. ದೇವರಿಗಾಗಿ ಹೇಗೆ ವ್ಯಾಕುಲನಾಗಬೇಕು ಎನ್ನುವುದನ್ನು ತೋರಿದೆ.” ಬಿಲ್ವಮಂಗಲ ವೇಶ್ಯೆಯನ್ನು ತನ್ನ ತಾಯಿ ಎಂದು ಕರೆದು ಅವ ಳೊಡನೆ ಸಂಪರ್ಕವನ್ನು ಕಡಿದುಹಾಕಿದನು.</p>
  <div>೧೧೪. ರಾಜ ಮತ್ತು ಪಂಡಿತರು</div>
  <p>ಒಬ್ಬ ರಾಜನು ಪ್ರತಿದಿನವೂ ಪಂಡಿತನೊಬ್ಬನಿಂದ ಭಾಗವತ ಶ್ರವಣ ಮಾಡುತ್ತಿದ್ದ. ಪ್ರತಿದಿನ ಭಾಗವತವನ್ನು ಹೇಳಿದ ಮೇಲೆ ಪಂಡಿತನು ರಾಜರನ್ನು ಕುರಿತು “ನಿಮಗೆ ಚೆನ್ನಾಗಿ ಗೊತ್ತಾಯಿತೆ” ಎಂದು ಕೇಳುತ್ತಿದ್ದನು. ಪ್ರತಿದಿನವೂ ರಾಜನು, “ನೀವು ಅದನ್ನು ಮೊದಲು ಚೆನ್ನಾಗಿ ಅರ್ಥಮಾಡಿಕೊಳ್ಳಿ” ಎಂದು ಹೇಳುತ್ತಿದ್ದನು. ಪಂಡಿತ ಮನೆಗೆ ಬಂದು “ಪ್ರತಿದಿನ ರಾಜರು ಹೀಗೆ ಏತಕ್ಕೆ ಹೇಳುತ್ತಾರೆ. ನಾನು ಭಾಗವತವನ್ನು ಅಷ್ಟು ಸ್ಪಷ್ಟವಾಗಿ ಹೇಳುತ್ತೇನೆ, ಆದರೂ ಅವರು ನೀವೇ ಮೊದಲು ಅದನ್ನು ಚೆನ್ನಾಗಿ ತಿಳಿದುಕೊಳ್ಳಿ ಎಂದು ಹೇಳು ತ್ತಾರೆ. ಇದರ ಅರ್ಥವೇನು?” ಎಂದು ಯೋಚಿಸುತ್ತಿದ್ದನು. ಪಂಡಿತರು ಸಾಧನೆ ಯನ್ನು ಮಾಡುತ್ತಿದ್ದರು. ಕೆಲವು ಕಾಲದ ಮೇಲೆ ದೇವರೊಬ್ಬನೆ ಸತ್ಯ ಉಳಿದು ದೆಲ್ಲ ಮಿಥ್ಯವೆಂದು ಅರಿತರು. ಮನೆ, ಹೆಂಡತಿ, ಮಕ್ಕಳು, ಐಶ್ವರ್ಯ, ಸ್ನೇಹಿತರು, ಹೆಸರು, ಕೀರ್ತಿ ಎಲ್ಲ ಜೊಳ್ಳು ಎಂಬುದನ್ನು ಅರಿತರು. ಈ ಪ್ರಪಂಚದ ಮಿಥ್ಯೆ ಅರಿವಾಗಿ ಸಂಸಾರವನ್ನು ತ್ಯಜಿಸಿದರು. ಹೋಗುವಾಗ ದೊರೆಗಳಿಗೆ ಈ ಸಮಾ ಚಾರವನ್ನು ಕೊಟ್ಟರು : “ರಾಜರೆ, ನನಗೆ ಈಗ ಅದು ಗೊತ್ತಾಗಿದೆ.”</p>
  <div/>
  <div/>
  <div>೧೧೫. ನೀನು ಪ್ರಪಂಚವನ್ನು ಬಿಡಬೇಕೆಂದರೂ ಬಿಡಲಾರೆ</div>
  <p>ತಾನು ಇಚ್ಛೆಪಟ್ಟರೂ ಒಬ್ಬ ಸಂಸಾರವನ್ನು ತ್ಯಜಿಸಲಾರ. ಏಕೆಂದರೆ ಪ್ರಾರಬ್ಧಕರ್ಮಗಳು ಮತ್ತು ಸಂಸ್ಕಾರಗಳು ಅಡಚಣೆ ಯಾಗಿ ಪರಿಣಮಿಸುವುವು. ಒಬ್ಬ ಯೋಗಿ ರಾಜನಿಗೆ “ಇಲ್ಲಿ ಕುಳಿತುಕೊಂಡು ಧ್ಯಾನಿಸಿ” ಎಂದನು. ಅದಕ್ಕೆ ರಾಜ ಹೇಳಿದ : “ನಾನು ಹಾಗೆ ಮಾಡಲಾರೆ. ನಿಮ್ಮ ಬಳಿ ಇದ್ದರೂ ಪ್ರಪಂಚವನ್ನು ಅನುಭವಿಸಬೇಕೆಂಬ ಆಸೆ ನನ್ನಲ್ಲಿರುವುದು. ನಾನು ಕಾಡಿಗೆ ಹೋದರೂ, ಅಲ್ಲಿಯೇ ಒಂದು ರಾಜ್ಯ ನಿರ್ಮಾಣವಾಗುತ್ತದೆ. ಏಕೆಂದರೆ ಇನ್ನೂ ನನ್ನಲ್ಲಿ ಭೋಗೇಚ್ಛೆ ಇದೆ.”</p>
  <div/>
  <div/>
  <div>೧೧೬. ತ್ಯಾಗವೇ ಜೀವನದ ಉಸಿರಾದಾಗ</div>
  <p>ಕಾಮಿನಿ ಕಾಂಚನ ಬಿಡದೆ ಆಧ್ಯಾತ್ಮಿಕ ಉನ್ನತಿ ಸಾಧ್ಯವಿಲ್ಲ. ನಾನು ಹೆಣ್ಣು, ಹೊನ್ನು ಮತ್ತು ಮಣ್ಣು ಮೂರನ್ನೂ ಬಿಟ್ಟೆ. ನಾನು ಒಂದು ಭೂಮಿಯನ್ನು ರಿಜಿಸ್ಟರ್ ಮಾಡಿಸಲು ರಿಜಿಸ್ಟ್ರಿ ಆಫೀಸಿಗೆ ಹೋಗಿದ್ದೆ. ಅದು ರಘುವೀರನ ಹೆಸರಿನಲ್ಲಿತ್ತು. ಆಫೀಸರು ನನಗೆ, ನಿಮ್ಮ ಸಹಿಯನ್ನು ಮಾಡಿ ಎಂದರು. ಆದರೆ ನಾನು ಮಾಡಲಿಲ್ಲ, ಏಕೆಂದರೆ ಆ ಭೂಮಿ ನನ್ನದು ಎಂದು ಎನ್ನಿಸಲಿಲ್ಲ. ನಾನು ಕೇಶವಸೇನನ ಗುರು ಎಂದು ನನ್ನನ್ನು ಬಹಳ ಗೌರವದಿಂದ ಆದರಿಸಿ ಅವರು ನನಗೆ ಮಾವಿನ ಹಣ್ಣನ್ನು ಕೊಟ್ಟರು. ಆದರೆ ಅದನ್ನು ನಾನು ಮನೆಗೆ ತೆಗೆದುಕೊಂಡು ಹೋಗಲು ಆಗಲಿಲ್ಲ. ಸಂನ್ಯಾಸಿ ತನ್ನ ಹತ್ತಿರ ಏನೂ ಇಟ್ಟುಕೊಳ್ಳಬಾರದು.</p>
  <p>ತ್ಯಾಗ ಇಲ್ಲದೆ ಇದ್ದರೆ ಹೇಗೆ ಭಗವಂತನ ಸಾಕ್ಷಾತ್ಕಾರವನ್ನು ಪಡೆಯ ಬಹುದು ? ಒಂದು ವಸ್ತುವಿನ ಮೇಲೆ ಮತ್ತೊಂದನ್ನು ಇಟ್ಟಿದ್ದರೆ, ಮೊದಲ ನೆಯದನ್ನು ತೆಗೆಯದೆ ಎರಡನೆಯದು ಹೇಗೆ ಸಿಗುವುದು ?</p>
  <div/>
  <div/>
  <div>೧೧೭. ಗೆಳೆಯನನ್ನು ಆಶಿಸುತ್ತಿದ್ದ ಭೂತ</div>
  <p>ಒಂದು ಭೂತವು ಒಬ್ಬ ಗೆಳೆಯನನ್ನು ಆಶಿಸುತ್ತಿತ್ತು. ಶನಿವಾರ, ಮಂಗಳ ವಾರ ಯಾರಾದರೂ ಕಾಲವಾದರೆ ಅವನು ಭೂತವಾಗುತ್ತಾನೆ ಎಂಬ ವದಂತಿ ಇದೆ. ಅದಕ್ಕಾಗಿ ಯಾರಾದರೂ ಮರದ ಮೇಲಿಂದ ಬಿದ್ದರೆ<br/>ಅಥವಾ ಯಾರಾದರೂ ದಾರಿಯಲ್ಲಿ ಹೋಗುತ್ತಿರುವಾಗ<br/>ಅಪಘಾತದಿಂದ ಬಿದ್ದರೆ, ಆಕಸ್ಮಿಕ ಮರಣದಿಂದ ಪಿಶಾಚಿಯಾಗಿ<br/>ನನ್ನ ಜತೆಗಾರನಾಗುವನು ಎಂದು ಆಶಿಸುತ್ತಿತ್ತು. ಆದರೆ ಅದರ ದುರದೃಷ್ಟ ವಶದಿಂದ ಬಿದ್ದವರೆಲ್ಲ ಬದುಕಿ ಬರುತ್ತಿದ್ದರು. ಪಾಪ ಆ ಪಿಶಾಚಿಗೆ ಯಾರೂ ಸಂಗಾತಿ ಸಿಕ್ಕಲಿಲ್ಲ.</p>
  <p>ಈ ಪ್ರಪಂಚವನ್ನು ಸಂಪೂರ್ಣ ತ್ಯಜಿಸಿರುವವನು ಅಪರೂಪ.</p>
  <div>ಭಾಗ ೩</div>
  <div>ಬ್ರಹ್ಮ</div>
  <div/>
  <div>೧೧೮. ಸಮುದ್ರದ ಆಳವನ್ನು ಅಳೆದ ಉಪ್ಪಿನ ಗೊಂಬೆ</div>
  <p>ಒಂದು ಉಪ್ಪಿನಗೊಂಬೆ ಸಮುದ್ರದ ಆಳವನ್ನು ಕಂಡುಹಿಡಿ ಯಲು ಹೋಯಿತು. ಇತರರಿಗೆ ಅದು ಎಷ್ಟು ಆಳವಾಗಿದೆ, ಎಂಬುದನ್ನು ಹೇಳ ಬೇಕೆಂದಿತ್ತು. ಆದರೆ ಅದಕ್ಕೆ ಇದು ಸಾಧ್ಯವಾಗಲಿಲ್ಲ. ಅದು ನೀರಿನೊಳಗೆ ಹೋದೊಡನೆಯೇ ಕರಗಿಹೋಯಿತು. ಇನ್ನು ಸಮುದ್ರದ ಆಳವನ್ನು ಇತರರಿಗೆ ತಿಳಿಸಿಕೊಡುವವರಾರು ?</p>
  <p>ಬ್ರಹ್ಮನ ಸ್ವರೂಪವನ್ನು ವಿವರಿಸಲು ಆಗುವುದಿಲ್ಲ. ಸಮಾಧಿಯಲ್ಲಿ ಜ್ಞಾನೋದಯವಾದಾಗ–ಬ್ರಹ್ಮಸಾಕ್ಷಾತ್ಕಾರವಾಗುವುದು. ಆಗ ವಿಚಾರ ನಿಂತು ಹೋಗುವುದು, ಮನುಷ್ಯ ಮೂಕನಾಗುತ್ತಾನೆ. ಬ್ರಹ್ಮನ ವಿಷಯವನ್ನು ಅವನು ತಿಳಿಸಲಾರ.</p>
  <div>೧೧೯. ನಾಲ್ಕು ಜನ ಹೊರಗೆ ನೋಡಿದರು</div>
  <p>ಒಂದು ಸಲ ನಾಲ್ಕು ಜನ ಸ್ನೇಹಿತರು ಹೋಗುತ್ತಿದ್ದಾಗ,<br/>ಒಂದು ಬಯಲಿನ ಸುತ್ತಲೂ ಗೋಡೆಯಿರುವುದನ್ನು ಕಂಡರು.<br/>ಗೋಡೆ ಬಹಳ ಎತ್ತರವಾಗಿತ್ತು. ಅದರೊಳಗೆ ಏನಿರಬಹುದು ಎಂಬು<br/>ದನ್ನು ತಿಳಿಯಲು ಎಲ್ಲರೂ ಕುತೂಹಲಪಟ್ಟರು. ಅದರಲ್ಲಿ ಒಬ್ಬ ಗೋಡೆಯ ನ್ನೇರಿ ಒಳಗೆ ನೋಡಿದನು. ಒಳಗಿರುವುದನ್ನು ನೋಡಿದಾಗ ಆಶ್ಚರ್ಯದಿಂದ ಅವನು ಮೂಕನಾಗಿ ‘ಓ’ ಎಂದು ಹೇಳುತ್ತ ಒಳಗೆ ಹಾರಿದನು. ಅವನು ಏನನ್ನು ನೋಡಿದನೊ ಅದನ್ನು ಯಾರಿಗೂ ಹೇಳಲಾಗಲಿಲ್ಲ. ಇತರರೂ ಹಾಗೆ ಗೋಡೆ ಹತ್ತಿ ಒಳಗಿರುವುದನ್ನು ನೋಡಿ ಆಶ್ಚರ್ಯದಿಂದ ಒಳಗೆ ಹಾರಿದರು. ಈಗ ಒಳಗೆ ಏನಿದೆ ಎಂಬುದನ್ನು ಯಾರು ಹೇಳುವವರು !</p>
  <p>ಬ್ರಹ್ಮನ ವಿಷಯವನ್ನು ಯಾರೂ ವಿವರಿಸುವುದಕ್ಕೆ ಆಗುವುದಿಲ್ಲ. ಯಾರು ಅದನ್ನು ಅನುಭವಿಸಿರುವನೋ ಅವನು ಕೂಡ ಅದನ್ನು ವಿವರಿಸಲಾರ.</p>
  <div>೧೨ಂ. ಮೌನವಿರುವಲ್ಲಿ ಮಾತು ನಿಂತು ಹೋಗುವುದು</div>
  <p>ಒಬ್ಬನಿಗೆ ಇಬ್ಬರು ಮಕ್ಕಳಿದ್ದರು. ತಂದೆ ಇಬ್ಬರನ್ನೂ ಗುರುಗಳ ಬಳಿಗೆ ಕಳುಹಿಸಿದನು. ಕೆಲವು ವರ್ಷಗಳಾದ ಮೇಲೆ ಗುರುಗಳ ಮನೆಯಿಂದ ಹಿಂತಿ ರುಗಿ ಬಂದು ತಂದೆಗೆ ನಮಸ್ಕರಿಸಿದರು. ಅವರ ಜ್ಞಾನದ ಆಳವನ್ನು ಅರಿಯ ಬೇಕೆಂದು, ಹಿರಿಯನನ್ನು “ಮಗು, ನೀನು ಎಲ್ಲ ಶಾಸ್ತ್ರಗಳನ್ನೂ ಓದಿರುವೆ. ಬ್ರಹ್ಮದ ಸ್ವರೂಪ ಏನೆಂಬುದನ್ನು ಹೇಳು,” ಎಂದನು. ಅವನು ಶಾಸ್ತ್ರವಾಕ್ಯ ಗಳನ್ನು ಉದಾಹರಿಸಿ ಬ್ರಹ್ಮವನ್ನು ವಿವ ರಿಸತೊಡಗಿದನು. ತಂದೆ ಏನೂ ಹೇಳದೆ ಕಿರಿಯ ಮಗನಿಗೆ ಅದೇ ಪ್ರಶ್ನೆ ಹಾಕಿ ದನು. ಆದರೆ ಆ ಹುಡುಗ ಮೌನವಾಗಿ ತಲೆತಗ್ಗಿಸಿ ನಿಂತ. ಅವನ ಬಾಯಿಂದ ಒಂದು ಮಾತೂ ಹೊರಡಲಿಲ್ಲ. ತಂದೆಗೆ ತುಂಬಾ ಸಂತೋಷವಾಗಿ, “ಮಗು ಬ್ರಹ್ಮನ ವಿಷಯವನ್ನು ನೀನು ಸ್ವಲ್ಪ ಅರಿತಿರುವೆ. ಅವನು ಏನಾಗಿರುವನೊ ಅದನ್ನು ಮಾತಿನ ಮೂಲಕ ವ್ಯಕ್ತ ಪಡಿಸಲು ಆಗುವುದಿಲ್ಲ” ಎಂದನು. ದುಂಬಿ ಮಕರಂದವನ್ನು ಹೀರು ವಾಗ Ïು|0ಕರಿಸುವುದಿಲ್ಲ, ತಲ್ಲೀನವಾಗಿ ಹೀರುವುದರಲ್ಲಿ ಮಗ್ನವಾಗು ವುದು. ಜೇನು ಸಿಗದಿರುವ ದುಂಬಿ ಶಬ್ದವಾಡುತ್ತ ಅಲೆಯುವುದು.</p>
  <div>೧೨೧. ಹೌದು ಎಂತಲೂ ಇಲ್ಲ, ಇಲ್ಲ ಎಂತಲೂ ಇಲ್ಲ</div>
  <p>ಒಬ್ಬ ಹುಡುಗಿಯ ಗಂಡ ಮಾವನ ಮನೆಗೆ ಬಂದು ತನ್ನ ವಯಸ್ಸಿನ ಇತರರೊಡನೆ ಭೈಟಕ್ ಖಾನೆಯಲ್ಲಿ ಕುಳಿತಿದ್ದ. ಕಿಟಕಿ ಬಾಗಿಲಿನ ಮೂಲಕ ಆ ಹುಡುಗಿ ಮತ್ತು ಅವಳ ಸ್ನೇಹಿತರು ಇವರನ್ನು ನೋಡುತ್ತಿದ್ದರು. ಅವಳ ಸ್ನೇಹಿತರಿಗೆ ಇವಳ ಗಂಡನಾರು ಎಂಬುದು ತಿಳಿಯದು. ಒಬ್ಬ ಯುವಕನನ್ನು ತೋರಿಸಿ “ಅವನೇ ನಿನ್ನ ಗಂಡನೇನು?” ಎಂದು ಕೇಳಿದರು. ನಗುತ್ತ “ಅಲ್ಲ” ಅಂದಳು. ಮತ್ತೊಬ್ಬ ಯುವಕನನ್ನು ತೋರಿಸಿ “ಅವನೇ ನಿನ್ನ ಗಂಡ” ಎಂದು ಹೇಳಿದರು. ಆಗಲೂ “ಅಲ್ಲ” ಎಂದಳು. ಮೂರನೆಯವನನ್ನು ತೋರಿಸಿ ಕೇಳಿದಾಗಲೂ ಅದೇ ಉತ್ತರ. ಕೊನೆಗೆ ಅವಳ ಗಂಡನನ್ನು ತೋರಿಸಿ ಕೇಳಿದಾಗ ಅವಳು ಹೌದು ಎಂತಲೂ ಹೇಳಲಿಲ್ಲ, ಇಲ್ಲ ಅಂತಲೂ ಹೇಳಲಿಲ್ಲ. ಸುಮ್ಮನೆ ನಗುತ್ತ ತಲೆತಗ್ಗಿಸಿದಳು. ಅವಳ ಸ್ನೇಹಿತರಿಗೆ ಅವನೇ ಅವಳ ಗಂಡ ಎಂದು ಗೊತ್ತಾಯಿತು. ಬ್ರಹ್ಮನ ವಿಷಯವನ್ನು ಒಬ್ಬ ಅರಿತ ಮೇಲೆ ಮೌನಿಯಾಗು ವನು.</p>
  <div>೧೨೨. ರಾಜ ಮತ್ತು ಮಂತ್ರವಾದಿ</div>
  <p>ನೀವು ದೇವರನ್ನು ಸಮೀಪಿಸಿದಂತೆ ಅವನ ಉಪಾಧಿಗಳು ಕಡಿಮೆಯಾಗುತ್ತಾ ಬರುವುವು. ಭಕ್ತ ಮೊದಲು ದಶಭುಜಳಾದ ಭಗವತಿಯನ್ನು ನೋಡುತ್ತಾನೆ. ಅವಳನ್ನು ಸಮೀಪಿಸಿದಂತೆ ಅವಳು ಷಟ್​ಭುಜಳಾಗುತ್ತಾಳೆ. ಇನ್ನೂ ಮುಂದೆ ಹೋದರೆ ಎರಡು ಕೈಗಳ ಗೋಪಾಲನನ್ನು ನೋಡುತ್ತಾನೆ. ಭಗವಂತನನ್ನು ಸಮೀಪಿಸುತ್ತಿದ್ದಂತೆ ಅವನ ಉಪಾಧಿಗಳು ಕಡಿಮೆಯಾಗುತ್ತಾ<br/>ಬರುವುದು. ಭಗವಂತನು ಎದುರಿಗೆ ನಿಂತಾಗ ಯಾವ ಗುಣವೂ<br/>ಇಲ್ಲದ ಕಾಂತಿಯನ್ನು ನೋಡುತ್ತಾನೆ.</p>
  <p>ವೇದಾಂತದ ಬೋಧನೆಯನ್ನು ಸ್ವಲ್ಪ ಕೇಳಿ. ಒಬ್ಬ ಮಾಂತ್ರಿಕ<br/>ತನಗೆ ಗೊತ್ತಿರುವ ಮಾಯಾಮಂತ್ರಗಳನ್ನು ತೋರಲು ರಾಜನ ಸಮೀಪಕ್ಕೆ ಹೋದ. ಮಾಂತ್ರಿಕ ಸ್ವಲ್ಪ ಮರೆಯಾದಾಗ ರಾಜನು ಒಂದು ಕುದುರೆಯ ಮೇಲೆ ಸವಾರಿಮಾಡುತ್ತಿರುವವನನ್ನು ಕಂಡ. ಅವನಿಗೆ ಕಣ್ಣು ಕೋರೈಸುವ ಬಟ್ಟೆಗಳೂ ಅವನ ಕೈಯಲ್ಲಿ ಹಲವು ಆಯುಧಗಳೂ ಇದ್ದವು. ರಾಜ ಮತ್ತು ಸಭಿಕರು ಇದರಲ್ಲಿ ಯಾವುದು ನಿಜ ಎಂದು ಭ್ರಾಂತರಾದರು. ಕುದುರೆ ನಿಜವಲ್ಲ, ಅವನ ಮೇಲಿರುವ ಬಟ್ಟೆ ನಿಜವಲ್ಲ. ಕೈಯಲ್ಲಿರುವ ಕತ್ತಿ ಗುರಾಣಿ ಗಳೂ ನಿಜವಲ್ಲ. ಅನಂತರ ಅವರಿಗೆ ತೋರಿತು. ಸವಾರನೊಬ್ಬನೆ ನಿಜ. ಇದರ ಅರ್ಥವೇನೆಂದರೆ ಬ್ರಹ್ಮನೊಬ್ಬನೆ ಸತ್ಯ. ಈ ಪ್ರಪಂಚ ಮಿಥ್ಯ. ಅವುಗಳನ್ನೆಲ್ಲ ವಿಭಜನೆ ಮಾಡಿದರೆ ಎಲ್ಲವೂ ಮಾಯವಾಗುತ್ತವೆ.</p>
  <div>೧೨೩. ಸತ್ಯದೆದುರಿಗೆ ನಿಂತಾಗ</div>
  <p>ನೇತಿ ನೇತಿ ಎಂಬುದನ್ನು ಅಭ್ಯಾಸ ಮಾಡುತ್ತ ಬಂದರೆ ಶಾಂತಿ ನೆಲೆಸುವುದು. ಅದೇ ಬ್ರಹ್ಮ. ರಾಜ ತನ್ನ ಅರಮನೆಯಲ್ಲಿ ಏಳು ಬಾಗಿಲುಗಳ ಒಳಗೆ ಇರು ವನು. ಭೇಟಿಕಾರನು ಮೊದಲನೆ ಬಾಗಿಲಿಗೆ ಬರುತ್ತಾನೆ. ಅಲ್ಲಿ ಬಹಳ ವೈಭವ ದಿಂದ ಇರುವ ವ್ಯಕ್ತಿಯನ್ನು ನೋಡುತ್ತಾನೆ. ಅವನ ಸುತ್ತಲೂ ಪರಿವಾರದವರು ಇದ್ದರು. ಭೇಟಿಕಾರನು “ಇವರೇ ಏನು ರಾಜರು ?” ಎಂದು ಕೇಳುತ್ತಾನೆ. ಅವನ ಸ್ನೇಹಿತ ನಗುತ್ತ “ಇವರಲ್ಲ” ಎನ್ನುತ್ತಾನೆ.</p>
  <p>ಇತರ ಎರಡನೆ ಮೂರನೆ ದ್ವಾರಗಳಲ್ಲಿಯೂ ಇದೇ ರೀತಿ ಕೇಳುತ್ತಾನೆ. ಅವನು ಅರಮನೆಯ ಒಳಒಳಗೆ ಹೋದಂತೆಲ್ಲ ಅದರ ವೈಭವ ಅಲಂಕಾರಗಳು ಹೆಚ್ಚುತ್ತಾ ಬರುತ್ತವೆ. ಅವನು ಏಳನೆ ಬಾಗಿಲಿಗೆ ಬಂದಾಗ ಇವನೆ ಏನು ರಾಜ ಎಂಬ ಪ್ರಶ್ನೆಯನ್ನೇ ಕೇಳುವುದಿಲ್ಲ. ರಾಜನ ಅನಂತ ವೈಭವವನ್ನು ನೋಡಿದಾಗ ಮಾತಿಲ್ಲದೆ ಮೂಕನಾಗುತ್ತಾನೆ. ಆಗ ರಾಜರೆದುರಿಗೆ ನಾನಿರುವೆ ಎಂದು ಗೊತ್ತಾಗುವುದು. ಆ ವಿಷಯದಲ್ಲಿ ಅವನಿಗೆ ಎಳ್ಳಷ್ಟೂ ಸಂಶಯವಿರುವುದಿಲ್ಲ.</p>
  <div>೧೨೪. ರಾಜರೆ ನೋಡಿ ! ರಾಜರೆ ನೋಡಿ !</div>
  <p>ಒಂದು ಸಲ ಒಬ್ಬ ಯೋಗಿಯನ್ನು ರಾಜನು “ಒಂದು ಮಾತಿ ನಲ್ಲಿ ಬ್ರಹ್ಮಜ್ಞಾನವನ್ನು ಬೋಧಿಸಿ” ಎಂದು ಕೇಳಿದ. “ಆಗಲಿ, ಒಂದು ಮಾತಿನಲ್ಲಿ ಅದನ್ನು ಬೋಧಿಸುತ್ತೇನೆ” ಎಂದ ಯೋಗಿ. ಸ್ವಲ್ಪ ಕಾಲದ ಮೇಲೆ ಒಬ್ಬ ಮಂತ್ರವಾದಿ ರಾಜನ ಬಳಿಗೆ ಬಂದ. ಅವನು ತನ್ನ ಎರಡು ಬೆರಳುಗಳನ್ನು ಬಹಳ ವೇಗವಾಗಿ ಚಲಿಸುತ್ತ, “ನೋಡಿ ರಾಜರೆ, ನೋಡಿ ರಾಜರೆ” ಎಂದ. ರಾಜ ಅದನ್ನು ನೋಡುತ್ತಿರುವಾಗ ಎರಡು ಬೆರಳು ಗಳು ಒಂದಾಗುವುದನ್ನು ಕಂಡನು. ಮಂತ್ರವಾದಿ ತನ್ನ ಒಂದು ಬೆರಳನ್ನು ತ್ವರಿತದಿಂದ ಚಲಿಸಿ, “ನೋಡಿ ರಾಜರೆ ನೋಡಿ, ನೋಡಿ ರಾಜರೆ,” ಎಂದ. ಇದರ ಅರ್ಥವೇನಂದರೆ, ಬ್ರಹ್ಮ ಮತ್ತು ಮಾಯೆ ಮೊದಲು ಎರಡರಂತೆ ಕಾಣುವುದು. ಆದರೆ ಜ್ಞಾನವನ್ನು ಪಡೆದ ಮೇಲೆ ಎರಡನ್ನು ನೋಡುವುದಿಲ್ಲ. ಆಗ ವ್ಯತ್ಯಾಸವೆ ಕಾಣುವುದಿಲ್ಲ. ಅದು ಏಕಮೇವ ಅದ್ವಿತೀಯ.</p>
  <div/>
  <div>೧೨೫. ಒಂದು ಇರುವೆ ಸಕ್ಕರೆ ಬೆಟ್ಟಕ್ಕೆ ಹೋಯಿತು</div>
  <p>ಮನುಷ್ಯ ತಾನು ಬ್ರಹ್ಮನ ವಿಷಯವನ್ನೆಲ್ಲ ತಿಳಿದುಕೊಂಡಿರುವೆನು ಎಂದು ಭಾವಿಸುವನು. ಒಂದು ಸಲ ಇರುವೆಯೊಂದು ಸಕ್ಕರೆ ಬೆಟ್ಟಕ್ಕೆ ಹೋಯಿತು. ಅದರಲ್ಲಿ ಒಂದು ಹರಳನ್ನು ತಿಂದೊಡನೆಯೆ ಅದರ ಹೊಟ್ಟೆ<br/>ತುಂಬಿತು. ಇನ್ನೊಂದು ಹರಳನ್ನು ಬಾಯಿಯಲ್ಲಿಟ್ಟುಕೊಂಡು<br/>ಮನೆಗೆ ಹಿಂತಿರುಗಿತು. ಮತ್ತೊಂದು ಸಲ ಬಂದಾಗ ಈ ಇಡೀ<br/>ಬೆಟ್ಟವನ್ನೇ ತೆಗೆದುಕೊಂಡು ಹೋಗುವೆನು ಎಂದು ಭಾವಿಸಿತು. ಅಲ್ಪ<br/>ವಿದ್ಯರು ಭಾವಿಸುವುದು ಹೀಗೆ. ಬ್ರಹ್ಮವು ಮನಸ್ಸು ಮತ್ತು ಮಾತಿಗೆ ಅತೀತ ಎನ್ನುವುದನ್ನು ಅವರು ಅರಿಯರು. ಒಬ್ಬ ಎಷ್ಟೇ ದೊಡ್ಡ ಪಂಡಿತನಾಗಿರಲಿ, ಅವನು ಬ್ರಹ್ಮದ ಬಗ್ಗೆ ಎಷ್ಟನ್ನು ತಿಳಿದುಕೊಳ್ಳಬಲ್ಲ ? ಶುಕದೇವ ಮತ್ತು ಇತರ ಪುಷಿಗಳು ದೊಡ್ಡ ಇರುವೆಗಳಂತೆ. ಅವರಿಗೂ ಕೂಡ ಎಂಟು ಹತ್ತು ಹರಳುಗಳನ್ನು ತೆಗೆದುಕೊಂಡು ಹೋಗಲು ಸಾಧ್ಯವಾಯಿತು ಅಷ್ಟೇ.</p>
  <div>೧೨೬. ಅವನು ತಿಂದರೂ ತಿನ್ನನು</div>
  <p>ಒಂದು ಸಲ ವ್ಯಾಸದೇವರು ಯಮುನಾ ನದಿಯನ್ನು ದಾಟುವುದರಲ್ಲಿದ್ದರು. ಜತೆಗೆ ಗೋಪಿಯರೂ ಇದ್ದರು. ಗೋಪಿಯರು ನದಿಯ ಅತ್ತಕಡೆಗೆ ಹೋಗಿ ಹಾಲು, ಮೊಸರು, ಕೆನೆ ಇವುಗಳನ್ನು ಮಾರಬೇಕೆಂದು ಇದ್ದರು. ಆ ಸಮಯ ದಲ್ಲಿ ದೋಣಿ ಸಿಕ್ಕಲಿಲ್ಲ. ಹೇಗೆ ನದಿಯನ್ನು ದಾಟುವುದು ಎಂದು ಚಿಂತಾ ಕ್ರಾಂತರಾದರು. ಆಗ ವ್ಯಾಸರು “ನನಗೆ ತುಂಬಾ ಹಸಿವಾಗಿದೆ” ಎಂದರು. ಹಾಲು ಮಾರುವವರು ತಮ್ಮಲ್ಲಿದ್ದ ಹಾಲು ಮತ್ತು ಕೆನೆಯನ್ನು ಕೊಟ್ಟರು. ವ್ಯಾಸರು ಅದನ್ನೆಲ್ಲ ತಿಂದರು. ಆಗ ವ್ಯಾಸರು ಎದುರಿಗಿರುವ ಯಮುನೆಯನ್ನು ಉದ್ದೇಶಿಸಿ, “ಯಮುನೆ, ನಾನು ಏನನ್ನೂ ತಿಂದಿರದಿದ್ದರೆ, ನೀನು ಇಬ್ಭಾಗ ವಾಗು. ನಾವು ನಡೆದುಕೊಂಡು ಹೋಗುತ್ತೇವೆ.” ನದಿ ಇಬ್ಭಾಗವಾಗಿ ಒಂದು ಹಾದಿಯು ನಿರ್ಮಿತವಾಯಿತು. ಎಲ್ಲರೂ ಅದರ ಮೂಲಕ ಆಚೆ ಕಡೆಗೆ ಹೋದರು.</p>
  <p>ವ್ಯಾಸರು ನಾನು ಏನನ್ನೂ ತಿಂದಿರದಿದ್ದರೆ ಎಂದು ಹೇಳಿದ್ದರು. ಅಂದರೆ, ನಿಜವಾದ ಮನುಷ್ಯನು ಪರಿಶುದ್ಧ ಆತ್ಮನು. ಆತ್ಮ ಅನಾಸಕ್ತ, ಪ್ರಕೃತಿಗೆ ಅತೀತ. ಅವನಿಗೆ ಹಸಿವಾಗಲಿ ಬಾಯಾರಿಕೆಯಾಗಲಿ ಇಲ್ಲ. ಅವನಿಗೆ ಜನನ ಮರಣ ಗಳಿಲ್ಲ. ಅವನಿಗೆ ವಯಸ್ಸಾಗುವುದಿಲ್ಲ. ಅವನು ಸಾಯುವುದೂ ಇಲ್ಲ. ಅವನು ಸುಮೇರುವಿನಂತೆ ಅಚಲ.</p>
  <div>೧೨೭. ಎಲ್ಲ ಪರಿಶುದ್ಧ ಆತ್ಮ</div>
  <p>ದೇವರನ್ನು ನೋಡಿದ ಮೇಲೆ ಒಬ್ಬನ ಸಂಶಯಗಳೆಲ್ಲ ನಾಶವಾಗುವುವು. ದೇವರ ವಿಷಯವನ್ನು ಕೇಳುವುದು ಒಂದು, ಅವನ ಸನ್ನಿಧಿಯನ್ನು ಅನುಭವಿಸುವುದು ಮತ್ತೊಂದು. ಬರೀ ಕೇಳುವುದರಿಂದ ಮನುಷ್ಯನಿಗೆ ನೂರಕ್ಕೆ ನೂರು ಭಾಗ ವಿಶ್ವಾಸವಾಗುವುದಿಲ್ಲ. ಆದರೆ ಯಾವಾಗ ದೇವರನ್ನು ಪ್ರತ್ಯಕ್ಷ ಅನುಭವಿಸುತ್ತಾನೊ ಆಗ ಅವನ ಸಂಶಯಗಳೆಲ್ಲ ನಿವಾರಣೆಯಾಗುವುವು.</p>
  <p>ಭಗವಂತನ ಸಾಕ್ಷಾತ್ಕಾರವಾದ ಮೇಲೆ ಬಾಹ್ಯ ಪೂಜೆ ನಿಂತುಹೋಗುವುದು. ದೇವಸ್ಥಾನದಲ್ಲಿ ನನ್ನ ಬಾಹ್ಯ ಪೂಜೆ ಹಾಗೆಯೇ ನಿಂತುಹೋಗಿದ್ದು, ನಾನು ಮುಂಚೆ ಕಾಳಿಕಾಮಾತೆಯನ್ನು ಪೂಜಿಸುತ್ತಿದ್ದೆ. ಒಂದು ದಿನ ಇದ್ದಕ್ಕಿದ್ದಂತೆ ಎಲ್ಲ ಚಿನ್ಮಯವಾಗಿರುವುದನ್ನು ಕಂಡೆ. ಪೂಜಾಪಾತ್ರೆಗಳು, ವಿಗ್ರಹ ಬಾಗಿಲು ಎಲ್ಲಾ ಚಿನ್ಮಯ ! ಆಗ ನಾನು ಒಬ್ಬ ಹುಚ್ಚನಂತೆ ಹೂವನ್ನು ಎಲ್ಲಾ ಕಡೆ ಎರಚಿದೆ. ನಾನು ಕಂಡದ್ದನ್ನೆಲ್ಲ ಪೂಜಿಸಿದೆ.</p>
</html>
