<?xml version="1.0"?>
<html>
  <div>॥ ಶ್ರೀಃ ॥</div>
  <div>ಶ್ಯಾಮಲಾದಂಡಕಮ್​</div>
  <div>	ಮಾಣಿಕ್ಯವೀಣಾಮುಪಲಾಲಯಂತೀಂ<br/>		ಮದಾಲಸಾಂ ಮಂಜುಲವಾಗ್ವಿಲಾಸಾಮ್ ।<br/>	ಮಾಹೇಂದ್ರನೀಲದ್ಯುತಿಕೋಮಲಾಂಗೀಂ<br/>		ಮಾತಂಗಕನ್ಯಾಂ ಸತತಂ ಸ್ಮರಾಮಿ 	॥ ೧ ॥</div>
  <div/>
  <div>ಮಾಣಿಕ್ಯ ವೀಣೆಯನ್ನು ಪ್ರೀತಿಯಿಂದ ನುಡಿಸುತ್ತಿರುವ, ಮದದಿಂದ ಆಲಸಳಾಗಿರುವ, ಮಧುರವಾದ ಮಾತಿನ ವಿಲಾಸವುಳ್ಳ, ಮಹೇಂದ್ರ ನೀಲಬಣ್ಣದ ಮೃದುವಾದ ಶರೀರ ವುಳ್ಳ, ಮತಂಗಪುಷಿಯ ಕನ್ಯೆಯನ್ನು ಯಾವಾಗಲೂ ಸ್ಮರಿಸುತ್ತೇನೆ. ॥ ೧ ॥</div>
  <div/>
  <div/>
  <div>	ಚತುರ್ಭುಜೇ ಚಂದ್ರಕಲಾವತಂಸೇ ಕುಚೋನ್ನತೇ<br/>		ಕುಂಕುಮರಾಗಶೋಣೇ ।<br/>	ಪುಂಡ್ರೇಕ್ಷುಪಾಶಾಂಕುಶಪುಷ್ಪಬಾಣಹಸ್ತೇ ನಮಸ್ತೇ<br/>		ಜಗದೇಕಮಾತಃ 		॥ ೨ ॥</div>
  <div/>
  <div>ನಾಲ್ಕು ಭುಜಗಳುಳ್ಳ, ಚಂದ್ರಕಲೆಯನ್ನು ಮುಡಿದಿರುವ, ಉನ್ನತವಾದ ಕುಚಗಳುಳ್ಳ, ಕುಂಕುಮದಂತೆ ಕೆಂಪು ಬಣ್ಣದ, ಕಬ್ಬಿನ ಜಲ್ಲೆ, ಪಾಶ, ಅಂಕುಶ, ಹೂವಿನ ಬಾಣಗಳನ್ನು ಕೈಗಳಲ್ಲಿ ಧರಿಸಿರುವ ಜಗತ್ತಿನ ಒಬ್ಬಳೇ ತಾಯಿಯಾದ ನಿನಗೆ ನಮಸ್ಕಾರ ॥ ೨ ॥</div>
  <div/>
  <div/>
  <div>ಮಾತಾ ಮರಕತಶ್ಯಾಮಾ ಮಾತಂಗೀ ಮದಶಾಲಿನೀ ।<br/>ಕಟಾಕ್ಷಯತು ಕಲ್ಯಾಣೀ ಕದಂಬವನವಾಸಿನೀ		॥ ೩ ॥</div>
  <div/>
  <div>ಪಚ್ಚೆಯ ಬಣ್ಣದವಳೂ, ಮತಂಗ ಪುಷಿಯ ಮಗಳೂ, ಮದದಿಂದ ಕೂಡಿದವಳೂ, ಕಲ್ಯಾಣಕರಳೂ, ಕದಂಬ ವನದಲ್ಲಿ ವಾಸಮಾಡುವವಳೂ ಆದ ತಾಯಿಯು ಕಟಾಕ್ಷವನ್ನು ಕರುಣಿಸಲಿ ॥ ೩ ॥</div>
  <div/>
  <div/>
  <div>ಜಯ ಮಾತಂಗತನಯೇ ಜಯ ನೀಲೋತ್ಪಲದ್ಯುತೇ ।<br/>ಜಯ ಸಂಗೀತರಸಿಕೇ ಜಯ ಲೀಲಾಶುಕಪ್ರಿಯೇ 		॥ ೪ ॥</div>
  <div/>
  <div>ಮಾತಂಗತನಯೇ, ಜಯಶೀಲಳಾಗು ; ಕನ್ನೈದೆಲೆಯ ಬಣ್ಣ ಉಳ್ಳವಳೇ, ಸಂಗೀತ ರಸಿಕಳೇ, ಲೀಲಾಶುಕನ ಪ್ರಿಯಳೇ, ಜಯಶೀಲಳಾಗು ॥ ೪ ॥</div>
  <div>ಜಯ ಜನನಿ ಸುಧಾಸಮುದ್ರಾಂತಹೃದ್ಯನ್ಮಣಿದ್ವೀಪಸಂರೂ- ಢಬಿಲ್ವಾಟವೀಮಧ್ಯ ಕಲ್ಪದ್ರುಮಾಕಲ್ಪ--ಕಾದಂಬಕಾಂತಾರವಾಸಪ್ರಿಯೇ ಕೃತ್ತಿವಾಸಪ್ರಿಯೇ ಸರ್ವಲೋಕಪ್ರಿಯೇ । ಸಾದರಾರಬ್ಧಸಂಗೀತ ಸಂಭಾವನಾ ಸಂಭ್ರಮಾಲೋಲನೀಪ-ಸ್ರಗಾಬದ್ಧಚೂಲೀಸನಾಥತ್ರಿಕೇ ಸಾನುಮತ್ಪುತ್ರಿಕೇ ಶೇಖರೀಭೂತಶೀತಾಂಶುರೇಖಾ-ಮಯೂಖಾ ವಲೀಬದ್ಧ-ಸುಸ್ನಿಗ್ಧನೀಲಾಲಕಶ್ರೇಣಿ ಶೃಂಗಾರಿತೇ ಲೋಕಸಂಭಾವಿತೇ । ಕಾಮಲೀಲಾಧನುಃಸನ್ನಿಭ-ಭ್ರೂಲತಾಪುಷ್ಪ ಸಂದೋಹಸಂದೇಹಕೃಲ್ಲೋ- ಚನೇ ವಾಕ್ಸುಧಾಸೇಚನೇ । ಚಾರುಗೋರೋಚನಾಂಕಕೇಲೀಲಲಾಮಾ- ಭಿರಾಮೇ ಸುರಾಮೇ ರಮೇ । ಪ್ರೋಲ್ಲಸದ್ವಾಲಿಕಾಮೌಕ್ತಿಕಶ್ರೇಣಿಕಾ- ಚಂದ್ರಿಕಾ ಮಂಡಲೊದ್ಭಾಸಿ-ಲಾವಣ್ಯಗಂಡಸ್ಥಲನ್ಯಸ್ತ ಕಸ್ತೂರಿಕಾಪತ್ರ- ರೇಖಾಸಮುದ್ಭೂತ-ಸೌರಭ್ಯಸಂಭ್ರಾಂತ ಭೃಂಗಾಂಗನಾಹೀತಸಾಂದ್ರೀ- ಭವನ್ಮಂದ್ರ ತಂತ್ರೀ ಸ್ವರೇ ಸುಸ್ವರೇ ಭಾಸ್ಕರೇ । ವಲ್ಲಕೀವಾದನಪ್ರ- ಕ್ರಿಯಾಲೋಲ-ತಾಲೀದಲಾಬದ್ಧತಾಟಂಕ-ಭೂಷಾವಿಶೇಷಾನ್ವಿತೇ ಸಿದ್ಧ- ಸಂಮಾನಿತೇ । ದಿವ್ಯಹಾಲಾಮದೋದ್ವೇಲ-ಹೇಲಾಲಸಚ್ಚಕ್ಷುರಾಂದೋ- ಲನ ಶ್ರೀಸಮಾಕ್ಷಿಪ್ತಕರ್ಣೈಕನೀಲೋತ್ಪಲೇ ಪೂರಿತಾಶೇಷಲೋಕಾಭಿ ವಾಂಛಾಫಲೇ ಶ್ರೀಫಲೇ ಸ್ವೇದಬಿಂದೂಲ್ಲಸತ್ಫಾಲಲಾವಣ್ಯ ನಿಷ್ಯಂದ- ಸಂದೋಹ ಸಂದೇಹಕೃನ್ನಾಸಿಕಾಮೌಕ್ತಿಕೇ ಸರ್ವವಿಶ್ವಾತ್ಮಿಕೇ ಕಾಲಿಕೇ । ಮುಗ್ಧಮಂದಸ್ಮಿತೋದಾರವಕ್ತ್ರ-ಸ್ಫುರತ್ಪೂಗತಾಂಬೂಲ ಕರ್ಪೂರಖಂ- ಡೋತ್ಕರೇ ಜ್ಞಾನಮುದ್ರಾಕರೇ ಸರ್ವಸಂಪತ್ಕರೇ ಪದ್ಮಭಾಸ್ವತ್ಕರೇ । ಕುಂದಪುಷ್ಪದ್ಯುತಿಸ್ನಿಗ್ಧದಂತಾವಲೀ ನಿರ್ಮಲಾಲೋಲಕಲ್ಲೋಲ-ಸಂ- ಮೇಲನಸ್ಮೇರಶೋಣಾಧರೇ ಚಾರುವೀಣಾಧರೇ ಪಕ್ವಬಿಂಬಾಧರೇ ॥ ೧ ॥</div>
  <div/>
  <div/>
  <div>ಸುಧಾಸಮುದ್ರದಲ್ಲಿ ಸುಂದರವಾದ ಮಣಿದ್ವೀಪದಲ್ಲಿ ಬೆಳೆದಿರುವ ಬಿಲ್ವದ ಕಾಡಿ ನೊಳಗೆ ಕಲ್ಪವೃಕ್ಷದಂಥ ಕದಂಬ ವೃಕ್ಷಗಳ ಅಡವಿಯಲ್ಲಿ ಸುಖವಾಗಿ ವಾಸ ಮಾಡು ವವಳೇ, ಚರ್ಮವನ್ನು ಬಟ್ಟೆಯಾಗಿ ಉಳ್ಳ ಶಿವನ ಪ್ರೇಯಸಿ, ಎಲ್ಲ ಲೋಕಕ್ಕೂ ಪ್ರಿಯ ವಾದವಳೇ, ತಾಯಿ, ಜಯಶೀಲಳಾಗು, ಆದರದಿಂದ ಆರಂಭವಾದ ಸಂಗೀತದ ಮೆಚ್ಚು ಗೆಯ ಸಂಭ್ರಮದಿಂದ ತೂಗಾಡುತ್ತಿರುವ, ನೀಪ ಕುಸುಮಗಳ ದಾಮದಿಂದ ಕಟ್ಟಲ್ಪಟ್ಟ ಕೇಶರಾಶಿಯಿಂದ ಅಲಂಕೃತವಾದ ಬೆನ್ನಿನ ಕೆಳಭಾಗ ಉಳ್ಳವಳೇ, ಪರ್ವತ ಪುತ್ರಿಯೇ ! ಮುಡಿಯಲ್ಲಿ ಧರಿಸಿರುವ ಚಂದ್ರಕಲೆಯ ಕಿರಣಗಳಿಂದ ಕಟ್ಟಲ್ಪಟ್ಟಿಂತಿರುವ, ಹೊಳೆಯು ತ್ತಿರುವ ಕರಿಯ ಮುಂಗುರುಳುಗಳ ಶ್ರೇಣಿಯಿಂದ ಅಲಂಕಾರವನ್ನು ಪಡೆದವಳೇ, ಲೋಕ ದಲ್ಲಿ ಪೂಜೆಯನ್ನು ಪಡೆದವಳೇ ! ಮನ್ಮಥನ ಆಟದ ಬಿಲ್ಲಿನಂತಿರುವ ಹುಬ್ಬುಗಳೆಂಬ ಬಳ್ಳಿಗಳ ಹೂಗೊಂಚಲೋ ಎಂಬ ಸಂದೇಹವನ್ನುಂಟುಮಾಡುವ ಕಣ್ಣುಗಳುಳ್ಳವಳೇ, ವಾಗಮೃತ ವರ್ಷವನ್ನು ಕರೆಯುವವಳೇ, ಒಳ್ಳೆಯ ಗೋರೋಚನಾ ಕುಂಕುಮದಿಂದ ನಿರ್ಮಿತವಾದ ಹಣೆಯ ಮೇಲಿನ ಅಲಂಕಾರದಿಂದ ಶೋಭಿತಳಾದವಳೇ, ಸುಂದರ ಳಾದವಳೇ, ಲಕ್ಷ್ಮೀ ಸ್ವರೂಪಳೇ ! ಹೊಳೆಯುತ್ತಿರುವ ವಾಲೆಯ ಮುತ್ತುಗಳ ಸಾಲಿನ ಬೆಳದಿಂಗಳ ಮಂಡಲದಲ್ಲಿ ಬೆಳಗುತ್ತಿರುವ ಕೆನ್ನೆಗಳ ಮೇಲೆ ಕಸ್ತೂರಿಯಿಂದ ಕಲ್ಪಿತವಾದ ಚಿತ್ರರೇಖೆಯ ಪರಿಮಳದಿಂದ ಸಂಭ್ರಾಂತರಾದ ಭೃಂಗಾಂಗನೆಯರ ಗೀತವು ಸಾಂದ್ರತೆಯನ್ನು ಪಡೆದ ನಿನ್ನ ವೀಣೆಯ ಮಂದ್ರ ತಂತ್ರಿಯ ಸ್ವರದಂತಿದೆ, ಮಧುರಸ್ವರ ಉಳ್ಳವಳೇ, ಪ್ರಕಾಶ ಮಾನಳಾದವಳೇ ! ವೀಣೆಯನ್ನು ನುಡಿಸುವ ಪ್ರಕ್ರಿಯೆಯಿಂದ ತೂಗಾಡುತ್ತಿರುವ, ತಾಳೆಯ ಎಸಲಿನಿಂದ ಕಟ್ಟಿದ ತಾಟಂಕ ಭೂಷಣ ವಿಶೇಷದಿಂದ ಕೂಡಿದವಳೇ, ಸಿದ್ಧರಿಂದ ಸನ್ಮಾನವನ್ನು ಪಡೆದವಳೇ ! ದಿವ್ಯವಾದ ಆಸವದ ಮದದಿಂದ ಅತಿಶಯವಾದ ಶೃಂಗಾರಭಾವದಿಂದ ಹೊರಳುತ್ತಿರುವ ಕಣ್ಗಳ ಕಾಂತಿಯಿಂದ ತಿರಸ್ಕರಿಸ ಲ್ಪಟ್ಟ, ಕಿವಿಯಲ್ಲಿಟ್ಟ ಕನ್ನೈದೆಲೆಯುಳ್ಳವಳೇ, ಲೋಕದ ಎಲ್ಲ ಆಸೆಗಳನ್ನೂ ಪೂರ್ತಿ ಗೊಳಿಸಬಲ್ಲವಳೇ, ಮುಕ್ತಿಯನ್ನು ಫಲವಾಗಿ ಕೊಡುವವಳೇ, ಬೆವರ ಹನಿಯಾಗಿ ಹೊರ ಹೊಮ್ಮುತ್ತಿರುವ ಮುಖದ ಸೊಬಗಿನ ತೊಟ್ಟುಗಳೋ ಎಂಬ ಸಂದೇಹಕ್ಕೆಡೆಯಾಗುವ ಮೂಗುತಿಯ ಮುತ್ತುಗಳುಳ್ಳವಳೇ, ಎಲ್ಲ ವಿಶ್ವದ ಆತ್ಮಸ್ವರೂಪಳೇ, ಕಾಲಿಕೇ! ಮುದ್ದಾದ ಮಂದಹಾಸದಿಂದ ಸುಂದರವಾದ ವದನದಲ್ಲಿ ಹೊಳೆಯುತ್ತಿರುವ ಎಲೆಯಡಿ ಕೆಗೆ ಹಾಕಲು ಕರ್ಪೂರದ ಚೂರನ್ನು ಎತ್ತಿಹಿಡಿದ ಕೈ ಉಳ್ಳವಳೇ, ಜ್ಞಾನಮುದ್ರೆಯನ್ನು ಧರಿಸಿರುವವಳೇ, ಎಲ್ಲ ಸಂಪತ್ತನ್ನೂ ಉಂಟುಮಾಡುವವಳೇ, ಪದ್ಮದಂತೆ ಪ್ರಕಾಶಿಸುವ ಕೈ ಉಳ್ಳವಳೇ! ಕುಂದಕುಸುಮಗಳ ಕಾಂತಿಯಿಂದ ಹೊಳೆಯುತ್ತಿರುವ ದಂತಪಂಕ್ತಿಯ ತೂಗುತ್ತಿರುವ ನಿರ್ಮಲವಾದ ಪ್ರಭಾತರಂಗವೆಂಬ ನಸುನಗೆಯಿಂದ ಕೂಡಿದ ಕೆಂದುಟಿ ಯುಳ್ಳವಳೇ, ಸುಂದರವಾದ ವೀಣೆಯನ್ನು ಹಿಡಿದಿರುವವಳೇ, ತೊಂಡೆಯ ಹಣ್ಣಿನಂಥ ತುಟಿಗಳುಳ್ಳವಳೇ ॥ ೧ ॥</div>
  <div/>
  <div>ಸುಲಲಿತನವಯೌವನಾರಂಭ-ಚಂದ್ರೋದಯೋದ್ವೇಲ ಲಾವಣ್ಯ ದುಗ್ಧಾರ್ಣವಾವಿರ್ಭವತ್ಕಂಬು-ಬಿಬ್ವೋಕಭೃತ್ಕಂಧರೇ ಸತ್ಕಲಾಮಂದಿರೇ ಮಂಥರೇ । ದಿವ್ಯರತ್ನಪ್ರಭಾಬಂಧುರಚ್ಛನ್ನಹಾರಾದೀ ಭೂಷಾಸಮು- ದ್ದ್ಯೋತಮಾನಾನವದ್ಯಾಂಶುಶೋಭೇ ಶುಭೇ । ರತ್ನಕೇಯೂರರಶ್ಮಿ- ಚ್ಛಟಾಪಲ್ಪವ-ಪ್ರೋಲ್ಲಸದ್ದೋರ್ಲತಾರಾಜಿತೇ ಯೋಗಿಭಿಃ ಪೂಜಿತೇ । ವಿಶ್ವದಿಙ್ಮಂಡಲವ್ಯಾಪಿಮಾಣಿಕ್ಯತೇಜಃ ಸ್ಫುರತ್ಕಂಕಣಾಲಂಕೃತೇ ವಿಭ್ರ- ಮಾಲಂಕೃತೇ ಸಾಧಕೈಃ ಸತ್ಕೃತೇ । ವಾಸರಾರಂಭವೇಲಾ-ಸಮುಜ್ಜೃಂಭ- ಮಾಣಾರವಿಂದ-ಪ್ರತಿದ್ವಂದ್ವಿಪಾಣಿದ್ವಯೇ ಸಂತತೋದ್ಯದ್ದಯೇ ಅದ್ವಯೇ । ದಿವ್ಯರತ್ನೋರ್ಮಿಕಾದೀಧಿತಿಸ್ತೋಮಸಂಧ್ಯಾಯಮಾನಾಂ- ಗುಲೀವಲ್ಲವೋದ್ಯನ್ನಖೇಂದು ಪ್ರಭಾ ಮಂಡಲೇ ಸನ್ನತಾಖಂಡಲೇ ಚಿತ್ಪ್ರಭಾಮಂಡಲೇ ಪ್ರೋಲ್ಲಸತ್ಕುಂಡಲೇ ತಾರಕಾರಾಜಿನೀಕಾಶ-ಹಾರಾವ- ಲಿಸ್ಮೇರಚಾರುಸ್ತನಾಭೋಗಭಾರಾ-ನಮನ್ಮಧ್ಯವಲ್ಲೀವಲಿಚ್ಛೇದ-ವೀಚೀಸ- ಮುಲ್ಲಾಸ ಸಂದರ್ಶಿತಾಕಾರ ಸೌಂದರ್ಯ ರತ್ನಾಕರೇ ವಲ್ಲಕೀಭೃತ್ಕರೇ ಕಿಂಕರಶ್ರೀಕರೇ । ಹೇಮಕುಂಭೋಪಮೋತ್ತುಂಗ-ವಕ್ಷೋಜಭಾರಾ- ವನಮ್ರೇ ತ್ರಿಲೋಕಾವನಮ್ರೇ ಲಸದ್ವೃತ್ತಗಂಭೀರನಾಭೀಸರಸ್ತೀರ ಶೈವಾಲಶಂಕಾಕರ-ಶ್ಯಾಮರೋಮಾವಲೀಭೂಷಣೇ ಮಂಜುಸಂಭಾಷಣೇ। ಚಾರುಶಿಂಜತ್ಕಟೀಸೂತ್ರನಿರ್ಭರ್ತ್ಸಿತಾನಂಗ- ಲೀಲಾಧನುಃಶಿಂಜಿನೀಡಂ - ಬರೇ ದಿವ್ಯರತ್ನಾಂಬರೇ । ಪದ್ಮರಾಗೋಲ್ಲಸನ್ಮೇಖಲಾ-ಭಾಸ್ವರಶ್ರೋಣಿ ಶೋಭಾಜಿತ ಸ್ವರ್ಣಭೂಭೃತ್ತಲೇ ಚಂದ್ರಿಕಾಶೀತಲೇ ॥ ೨ ॥</div>
  <div/>
  <div>ಸುಲಲಿತವಾದ ನವಯೌವ್ವನದ ಆರಂಭವೆಂಬ ಚಂದ್ರೋದಯದಿಂದ ಉಕ್ಕುತ್ತಿ ರುವ ಲಾವಣ್ಯವೆಂಬ ಕ್ಷೀರಸಾಗರದಿಂದ ಹೊರಹೊಮ್ಮುತ್ತಿರುವ ಶಂಖದಲ್ಲಿ ತಿರಸ್ಕಾರ ವನ್ನು ಹೊಂದಿದ ಕಂಠ ಉಳ್ಳವಳೇ, ಸತ್ಕಲೆಗಳ ಮಂದಿರಳೇ, ಸುಂದರವಾದವಳೇ ! ದಿವ್ಯವಾದ ರತ್ನಗಳ ಹೊಳಪಿನಿಂದ ಸಾಂದ್ರವಾದ ಹಾರವೇ ಮುಂತಾದ ಆಭರಣಗಳಿಂದ ಹೊಮ್ಮುತ್ತಿರುವ ಶ್ರೇಷ್ಠವಾದ ಬೆಳಕಿನಿಂದ ರಾಜಿಸುವವಳೇ, ಶುಭವಾದವಳೇ ! ರತ್ನದ ಭುಜಾಭರಣಗಳ ಕಾಂತಿ ಸಮೂಹವೆಂಬ ತಳಿರುಗಳುಳ್ಳ ಲತೆಗಳಂತಿರುವ ತೋಳು ಗಳಿಂದ ಬೆಳಗುವವಳೇ, ಯೋಗಿಗಳ ಪೂಜೆಯನ್ನು ಪಡೆಯುವವಳೇ! ಎಲ್ಲ ದಿಕ್ಚಕ್ರ ದಲ್ಲಿಯೂ ಹರಡಿರುವ ಮಾಣಿಕ್ಯಗಳ ಕಾಂತಿಯಿಂದ ಮೆರೆಯುವ ಕಡಗಗಳಿಂದ ಅಲಂಕರಿ ಸಲ್ಪಟ್ಟವಳೇ, ವಿಭ್ರಮದಿಂದ ಅಲಂಕಾರವನ್ನು ಪಡೆಯುವವಳೇ, ಸಾಧಕರಿಂದ ಸತ್ಕಾರ ವನ್ನು ಹೊಂದುವವಳೇ! ಹೊತ್ತು ಹುಟ್ಟುವ ವೇಳೆಯಲ್ಲಿ ಬಿರಿಯುತ್ತಿರುವ ತಾವರೆಗೆ ಸಮಾನವಾದ ಕೈಗಳುಳ್ಳವಳೇ, ಸತತವಾಗಿ ಹೊಮ್ಮತ್ತಿರುವ ದಯೆಯುಳ್ಳವಳೇ! ಅದ್ವಯಳೇ! ದಿವ್ಯವಾದ ರತ್ನದುಂಗುರಗಳ ಕಾಂತಿಯೆಂಬ ಸಂಜೆ ಬೆಳಕಿನ ಬಣ್ಣದ ತಳಿರಿನಂತಿರುವ ಬೆಟ್ಟುಗಳಲ್ಲಿ ಮೂಡುತ್ತಿರುವ ಚಂದ್ರನಂತೆ ಇರುವ ಉಗುರುಳ್ಳವಳೇ, ಇಂದ್ರನಿಂದ ನಮಸ್ಕರಿಸಲ್ಪಡುವವಳೇ, ಚಿತ್ಪ್ರಭೆಯ ಮಂಡಲಸ್ವರೂಪಳೇ, ಹೊಳೆವ ಕುಂಡಲಗಳುಳ್ಳವಳೇ! ನಕ್ಷತ್ರಪಂಕ್ತಿಯಂತಿರುವ ಹಾರಾವಳಿಗಳಿಂದ ನಗುವಂತಿರುವ ವಿಶಾಲೋನ್ನತವಾದ ಕುಚಗಳ ಭಾರದಿಂದ ಬಳುಕುತ್ತಿರುವ ನಡುವಿನ ಬಳ್ಳಿಯ ಅಲೆ ಗಳಿಂದ ತೋರುವ ಸೌಂದರ್ಯಸಾಗರರೂಪಳೇ, ಕೈಯಲ್ಲಿ ವೀಣೆಯನ್ನು ಧರಿಸಿರು ವವಳೇ, ಸೇವಕರಿಗೆ ಮುಕ್ತಿಯನ್ನು ಕೊಡುವವಳೇ, ಹೊನ್ನಿನ ಕುಂಭದಂತಿರುವ ಸ್ತನಗಳ ಭಾರದಿಂದ ಬಗ್ಗಿದವಳೇ, ಮೂರು ಲೋಕವನ್ನೂ ನಮ್ರವಾಗಿ ಮಾಡುವವಳೇ ! ಗುಂಡಗೆ ಆಳವಾಗಿ ಬೆಳಗುತ್ತಿರುವ ನಾಭಿ ಎಂಬ ಸರೋವರದ ತೀರದ ಪಾಚಿಯಂತಿರುವ ನೀಲ ರೋಮಾವಳಿಯಿಂದ ಅಲಂಕೃತಳೇ, ಮಧುರವಾಗಿ ಮಾತನಾಡುವವಳೇ! ಮನ್ಮಥನ ಲೀಲಾಧನುಸ್ಸಿನ ಹೆದೆಯ ಶಬ್ದವನ್ನು ತಿರಸ್ಕರಿಸುವ ಉಡಿದಾರದ ಶಬ್ದ ಉಳ್ಳವಳೇ, ದಿವ್ಯವಾದ ರತ್ನದ ಉಡುಗೆಯುಳ್ಳವಳೇ! ಪದ್ಮರಾಗಗಳ ಪ್ರಭೆಯಿಂದ ಹೊಳೆಯುತ್ತಿರುವ ಮೇಖಲೆಯಿಂದ ಬೆಳಗುತ್ತಿರುವ ಶ್ರೇಣಿದೇಶದ ಕಾಂತಿಯಿಂದ ಮೇರು ಪರ್ವತದ ಸಾನುಪ್ರದೇಶವನ್ನು ತಿರಸ್ಕರಿಸುವವಳೇ, ಬೆಳದಿಂಗಳಂತೆ ತಣ್ಣಗಿರುವವಳೇ ॥೨ ॥</div>
  <div/>
  <div>ವಿಕಸಿತನವಕಿಂಶುಕಾ - ತಾಮ್ರದಿವ್ಯಾಂಶುಕಚ್ಛನ್ನ- ಚಾರೂರುಶೋಭಾ- ಪರಾಭೂತ-ಸಿಂದೂರಶೋಣಾಯ ಮಾನೇಂದ್ರ-ಮಾತಂಗಹಸ್ತಾರ್ಗಲೇ ವೈಭವಾನರ್ಗಲೇ ಶ್ಯಾಮಲೇ । ಕೋಮಲಸ್ನಿಗ್ಧನೀಲೋತ್ಪಲೋತ್ಪಾದಿ- ತಾನಂಗ-ತೂಣೀರಶಂಕಾಕರೋದಾರಜಂಘಾಲತೇ ಚಾರುಲೀಲಾಗತೇ । ನಮ್ರದಿಕ್ಪಾಲ ಸೀಮಂತಿನೀಕುಂತಲ ಸ್ನಿಗ್ಧನೀಲಪ್ರಭಾಪುಂಜಸಂಜಾತ- ದೂರ್ವಾಂಕುರಾಶಂಕಸಾರಂಗ ಸಂಯೋಗರಿಂಖನ್ನಖೇಂದೂಜ್ಜ್ವಲೇ ಪ್ರೋಜ್ಜ್ವಲೇ ನಿರ್ಮಲೇ । ಪ್ರಹ್ವದೇವೇಶಲಕ್ಷ್ಮೀಶಭೂತೇಶತೋಯೇಶ- ವಾಣೀಶಕೀನಾಶದೈತ್ಯೇಶಯಕ್ಷೇಶವಾಯ್ವಗ್ನಿಕೋಟೀರಮಾಣಿಕ್ಯಸಂಘು - ಷ್ಟಬಾಲಾತಪೋದ್ದಾಮಲಾಕ್ಷಾರಸಾರುಣ್ಯತಾರುಣ್ಯಲಕ್ಷ್ಮೀಗೃಹೀತಾಂಘ್ರಿ - ಪದ್ಮೇ ಸುಪದ್ಮೇ ಉಮೇ ॥ ೩ ॥</div>
  <div/>
  <div>ಅರಳಿದ ಹೊಸ ಮುತ್ತುಗದ ಹೂವಿನ ಕೆಂಪುಬಣ್ಣದ ಪೀತಾಂಬರವನ್ನುಟ್ಟು ತೊಡೆಗಳ ಕಾಂತಿಯಿಂದ, ಸಿಂದೂರದಿಂದ ಅಲಂಕಾರಮಾಡಿದ ಇಂದ್ರನೈರಾವತದ ಸೊಂಡಲಿನ ಸೊಬಗನ್ನು ಮೀರಿಸುವವಳೆ, ಅನರ್ಗಲವಾದ ವಿಭವದಿಂದ ಕೂಡಿದವಳೇ, ಶ್ಯಾಮಲೇ ! ಕೋಮಲವಾದ ಸ್ನಿಗ್ಧವಾದ (ಹೊಳೆಯುತ್ತಿರುವ) ನ್ಯೆದಿಲೆಗಳಿಂದ ಮನ್ಮಥನ ಬತ್ತಳಿ ಕೆಯೋ ಎಂಬಂತಿರುವ ಸುಂದರವಾದ ಜಂಘಾಭಾಗಗಳುಳ್ಳವಳೇ, ಸುಂದರವಾದ ಲೀಲೆ ಯಿಂದ ಕೂಡಿದ ಗಮನ (ನಡೆ) ಉಳ್ಳವಳೇ! ಸಮಸ್ಕಾರ ಮಾಡುತ್ತಿರುವ ದಿಕ್ಪಾಲ ಕಾಂತೆಯರ ಕುಂತಲದ ಹೊಳೆವ ನೀಲಿಮೆಯ ಗರಿಕೆಯ ಭ್ರಮೆಯಿಂದ ಬಂದ ಸಾರಂಗ ದೊಡಗೂಡಿದ ಮೃಗಾಂಕನೆಂಬಂತಿರುವ ಕಾಲ್ಬೆರಳ ಉಗುರಿನ ಕಾಂತಿಯುಳ್ಳವಳೆ, ಪ್ರೋಜ್ಜ್ವಲಳೇ, ನಿರ್ಮಲೇ! ಬಾಗಿರುವ ಇಂದ್ರ, ವಿಷ್ಣು, ರುದ್ರ, ವರುಣ, ಬ್ರಹ್ಮ, ಯಮ, ನಿಪ್ರುತಿ, ಕುಬೇರ, ವಾಯು, ಅಗ್ನಿಗಳ ಕಿರೀಟಗಳ ಮಾಣಿಕ್ಯ ಪ್ರಭೆಯಿಂದ ಲಾಕ್ಷಾ ರಸವನ್ನು ಬಳಿದಂತೆ ಕಾಣುವ, ಯೌವ್ವನ ಸಿರಿಯಿಂದ ಕೂಡಿದ ಅಡಿದಾವರೆಗಳುಳ್ಳವಳೇ, ಸುಪದ್ಮೇ, ಉಮೇ ॥ ೩ ॥</div>
  <div/>
  <div>ಸುರುಚಿರನವರತ್ನಪೀಠಸ್ಥಿತೇ ಸುಸ್ಥಿತೇ । ರತ್ನಪದ್ಮಾಸನೇ ರತ್ನ- ಸಿಂಹಾಸನೇ ಶಂಖಪದ್ಮದ್ವಯೋಪಾಶ್ರಿತೇ । ತತ್ರವಿಘ್ನೇಶ ದುರ್ಗಾ- ವಟುಕ್ಷೇತ್ರಪಾಲೈರ್ಯುತೇ ಮತ್ತಮಾತಂಗಕನ್ಯಾಸಮೂಹಾನ್ವಿತೇ ಮಂಜುಲಾಮೇನಕಾದ್ಯಂಗನಾಮಾನಿತೇ ಭೈರವೈರಷ್ಟಭಿರ್ವೇಷ್ಟಿತೇ । ದೇವಿ ವಾಮಾದಿಭಿಃ ಶಕ್ತಿಭಿಃ ಸೇವಿತೇ ಧಾತ್ರಿ ಲಕ್ಷ್ಮ್ಯಾದಿಶಕ್ತ್ಯಷ್ಟಕೈಃ ಸಂಯುತೇ । ಮಾತೃಕಾಮಂಡಲೈರ್ಮಂಡಿತೇ । ಯಕ್ಷಗಂಧರ್ವಸಿದ್ಧಾಂಗನಾ- ಮಂಡಲೈರರ್ಚಿತೇ । ಪಂಚಬಾಣಾತ್ಮಿಕೇ ಪಂಚಬಾಣೇನ ರತ್ಯಾ ಚ ಸಂ- ಭಾವಿತೇ । ಪ್ರೀತಿಭಾಜಾ ವಸಂತೇನ ಚಾನಂದಿತೇ ಭಕ್ತಿಭಾಜಾಂ ಪರಂ ಶ್ರೇಯಸೇ ಕಲ್ಪಸೇ । ಯೋಗಿನಾಂ ಮಾನಸೇ ದ್ಯೋತಸೇ ಛಂದಸಾ- ಮೋಜಸಾ ಭ್ರಾಜಸೇ । ಗೀತವಿದ್ಯಾವಿನೋದಾತಿತೃಷ್ಣೇನ ಕೃಷ್ಣೇನ ಸಂ- ಪೂಜ್ಯಸೇ । ಭಕ್ತಿಮಚ್ಚೇತಸಾ ವೇಧಸಾ ಸ್ತೂಯಸೇ । ವಿಶ್ವಹೃದ್ಯೇನ ವಾದ್ಯೇನ ವಿದ್ಯಾಧರೈರ್ಗೀಯಸೇ ॥ ೪ ॥</div>
  <div/>
  <div>ಸುಂದರವಾದ ನವರತ್ನ ಪೀಠದಲ್ಲಿ ಕುಳಿತಿರುವವಳೇ, ಸುಖವಾಗಿ ಕುಳಿತಿರುವ ರತ್ನ ಪದ್ಮಾಸನ ಉಳ್ಳವಳೇ, ರತ್ನಸಿಂಹಾಸನ ಉಳ್ಳವಳೇ, ಶಂಖಪದ್ಮಗಳೆಂಬೆರಡು ನಿಧಿ ಗಳಿಂದ ಸೇವಿಸಲ್ಪಡುವವಳೇ! ಅಲ್ಲಿ ವಿಘ್ನೇಶ, ದೂರ್ವಾ, ಕ್ಷೇತ್ರಪಾಲರುಗಳಿಂದ ಕೂಡಿ ದವಳೆ, ಮದಿಸಿದ ಮಾತಂಗ ಕನ್ಯೆಯರ ಗುಂಪಿನಿಂದ ಕೂಡಿದವಳೇ, ಮಂಜುಲಾ ಮೇನಕಾದಿ ಅಪ್ಸರಸ್ತ್ರೀಯರಿಂದ ಪೂಜಿತಳೇ, ಅಷ್ಟಭೈರವರಿಂದ ಸುತ್ತಲ್ಪಟ್ಟವಳೇ! ವಾಮಾ ಮೊದಲಾದ ಶಕ್ತಿಗಳಿಂದ ಸೇವಿಸಲ್ಪಡುವವಳೇ, ದೇವಿ, ಲಕ್ಷ್ಮಿಯೇ ಮೊದಲಾದ ಎಂಟು ಜನ ಶಕ್ತಿಯರಿಂದ ಕೂಡಿದವಳೇ, ಧಾತ್ರಿ! ಮಾತೃಕೆಯರ ಮಂಡಲದಿಂದ ಅಲಂ ಕಾರವನ್ನು ಪಡೆದವಳೇ! ಯಕ್ಷಗಂಧರ್ವ, ಸಿದ್ಧರ ಹೆಣ್ಣುಗಳಿಂದ ಪೂಜೆಯನ್ನು ಪಡೆಯು ವವಳೇ! ಮನ್ಮಥನ ಆತ್ಮವಾದವಳೇ, ಮನ್ಮಥನಿಂದಲೂ ರತಿಯಿಂದಲೂ ಪೂಜೆಯನ್ನು ಪಡೆದವಳೇ! ಪ್ರೀತಿಪಾತ್ರನಾದ ವಸಂತನಿಂದ ಆನಂದವನ್ನು ಹೊಂದುವವಳೇ, ಭಕ್ತಿ ಯುಳ್ಳವರಿಗೆ ಪರಮ ಶ್ರೇಯಸ್ಸನ್ನು ಉಂಟುಮಾಡುವವಳೆ! ಯೋಗಿಗಳ ಮನದಲ್ಲಿ ಕಾಣಿಸಿ ಕೊಳ್ಳುವೆ. ವೇದಗಳ ತೇಜಸ್ಸಿನಲ್ಲಿ ಬೆಳಗುವೆ. ಸಂಗೀತ ನೃತ್ಯ ಮೊದಲಾದ ವಿದ್ಯೆ ಗಳಲ್ಲಿ ವಿಶೇಷವಾದ ಪ್ರೀತಿಯನ್ನು ಹೊಂದಿರುವ ಕೃಷ್ಣನಿಂದ ಪೂಜಿತಳಾಗುವೆ. ಭಕ್ತಿ ಯಿಂದ ಕೂಡಿದ ಮನಸ್ಸುಳ್ಳ ಬ್ರಹ್ಮನಿಂದ ಸ್ತೋತ್ರವನ್ನು ಮಾಡಿಸಿಕೊಂಡಿರುವೆ. ವಿಶ್ವಮನೋಹರವಾದ ವಾದ್ಯಗಳೊಂದಿಗೆ ವಿದ್ಯಾಧರರು ಹಾಡುತ್ತಿರುವರು. ॥ ೪ ॥</div>
  <div/>
  <div>ಶ್ರವಣಹರಣದಕ್ಷಿಣಕ್ವಾಣಯಾ ವೀಣಯಾ ಕಿನ್ನರೈರ್ಗೀಯಸೇ । ಯಕ್ಷಗಂಧರ್ವಸಿದ್ಧಾಂಗನಾಮಂಡಲೈರರ್ಚ್ಯಸೇ । ಸರ್ವಸೌಭಾಗ್ಯವಾಂ- ಛಾವತೀಭಿರ್ವಧೂಭಿಃ ಸುರಾಣಾಂ ಸಮಾರಾಧ್ಯಸೇ । ಸರ್ವವಿದ್ಯಾವಿಶೇ- ಷಾತ್ಮಕಂ ಚಾಟುಗಾಥಾ ಸಮುಚ್ಚಾರಣಂ ಕಂಠಮೂಲೋಲ್ಲಸದ್ವರ್ಣ- ರಾಜಿತ್ರಯಂ ಕೋಮಲಶ್ಯಾಮಲೋದಾರಪಕ್ಷದ್ವಯಂ ತುಂಡಶೋ- ಭಾತಿದೂರೀಭವತ್ಕಿಂಶುಕಂ ತಂ ಶುಕಂ ಲಾಲಯಂತೀ ಪರಿಕ್ರೀಡಸೇ । ಪಾಣಿಪದ್ಮದ್ವಯೇನಾಕ್ಷಮಾಲಾಮಪಿ ಸ್ಫಾಟಿಕೀಂ ಜ್ಞಾನಸಾರಾತ್ಮಕಂ ಪುಸ್ತಕಂ ಚಾಂಕುಶಂ ಪಾಶಮಾಬಿಭ್ರತೀ ಯೇನ ಸಂಚಿಂತ್ಯಸೇ, ತಸ್ಯ ವಕ್ತ್ರಾಂತರಾದ್ಗದ್ಯಪದ್ಯಾತ್ಮಿಕಾ ಭಾರತೀ ನಿಃಸರೇತ್ । ಯೇನ ವಾ ಯಾವ- ಕಾಭಾಕೃತಿರ್ಭಾವ್ಯಸೇ, ತಸ್ಯ ವಶ್ಯಾ ಭವಂತಿ ಸ್ತ್ರಿಯಃ ಪೂರುಷಾಃ । ಯೇನ ವಾ ಶಾತಕುಂಭದ್ಯುತಿರ್ಭಾವ್ಯಸೇ ಸೋ<span class="en">s</span>ಪಿ ಲಕ್ಷ್ಮೀಸಹಸ್ರೈಃ ಪರಿಕ್ರೀಡತೇ। ಕಿಂ ನ ಸಿದ್ಧ್ಯೇದ್ವಪುಃ ಶ್ಯಾಮಲಂ ಕೋಮಲಂ ಚಂದ್ರಚೂಡಾನ್ವಿತಂ ತಾವಕಂ ಧ್ಯಾಯತಃ । ತಸ್ಯ ಲೀಲಾಸರೋವಾರಿಧಿಸ್ತಸ್ಯ ಕೇಲೀವನಂ ನಂದನಂ, ತಸ್ಯ ಭದ್ರಾಸನಂ ಭೂತಲಂ, ತಸ್ಯ ಗೀರ್ದೇವತಾ ಕಿಂಕರೀ, ತಸ್ಯ ಚಾಜ್ಞಾಕರೀ ಶ್ರೀಃ ಸ್ವಯಮ್ । ಸರ್ವತೀರ್ಥಾತ್ಮಿಕೇ ಸರ್ವಮಂತ್ರಾತ್ಮಿಕೇ ಸರ್ವತಂತ್ರಾತ್ಮಿಕೇ ಸರ್ವ ಯಂತ್ರಾತ್ಮಿಕೇ ಸರ್ವಪೀಠಾತ್ಮಿಕೇ ಸರ್ವ ತತ್ತ್ವಾತ್ಮಿಕೇ ಸರ್ವಶಕ್ತ್ಯಾತ್ಮಿಕೇ ಸರ್ವವಿದ್ಯಾತ್ಮಿಕೇ ಸರ್ವಯೋಗಾತ್ಮಿಕೇ ಸರ್ವನಾದಾತ್ಮಿಕೇ ಸರ್ವ ಶಬ್ದಾತ್ಮಿಕೇ ಸರ್ವವಿಶ್ವಾತ್ಮಿಕೇ ಸರ್ವದೀಕ್ಷಾತ್ಮಿಕೇ ಸರ್ವಸರ್ವಾತ್ಮಿಕೇ ಸರ್ವಗೇ ಪಾಹಿ ಮಾಂ, ಪಾಹಿ ಮಾಂ, ಪಾಹಿ ಮಾಂ, ದೇವಿ ತುಭ್ಯಂ ನಮೋ, ದೇವಿ ತುಭ್ಯಂ ನಮೋ, ದೇವಿ ತುಭ್ಯಂ ನಮಃ ॥೫॥</div>
  <div/>
  <div>ಕೇಳಲು ರಮಣೀಯವಾದ ಧ್ವನಿಯುಳ್ಳ ವೀಣೆಯೊಡನೆ ಕಿನ್ನರರು ಗಾನ ಮಾಡುತ್ತಿರು ವರು. ಯಕ್ಷ, ಗಂಧರ್ವ ಸಿದ್ಧವನಿತೆಯರ ಮಂಡಲಗಳು ನಿನ್ನನ್ನು ಪೂಜೆಗೈಯುತ್ತಿವೆ. ಎಲ್ಲ ಸಿರಿಯನ್ನೂ ಸೊಬಗನ್ನೂ ಬಯಸುವ ದೇವತಾ ಸ್ತ್ರೀಯರು ಆರಾಧಿಸುತ್ತಿದ್ದಾರೆ. ಎಲ್ಲ ವಿದ್ಯಾವಿಶೇಷಣಗಳ ರೂಪವಾದ, ಯುಕ್ತವಾದ ಆಶುಕವಿತೆಯನ್ನಾಡುತ್ತಿರುವ, ಕತ್ತಿನ ಬುಡದಲ್ಲಿ ಮೂರು ಬಣ್ಣಗಳಿಂದ ರಂಜಿತವಾದ, ಕೋಮಲವಾದ ಹಸಿರು ಬಣ್ಣದ ಸುಂದರವಾದ ರೆಕ್ಕೆಗಳುಳ್ಳ, ಕೊಕ್ಕಿನ ಕಾಂತಿಯಿಂದ ಮುತ್ತುಗದ ಹೂವನ್ನು ತಿರಸ್ಕರಿಸು ತ್ತಿರುವ ಆ ಗಿಳಿಯನ್ನು ಲಾಲಿಸುತ್ತ ಆಡುತ್ತಿರುವೆ. ಕೈದಾವರೆಗಳೆರಡರಲ್ಲಿ ಸ್ಫಟಿಕದ ಜಪಮಾಲೆಯನ್ನೂ ಜ್ಞಾನಸಾರದ ರೂಪವಾದ ಪುಸ್ತಕವನ್ನೂ (ಮತ್ತೆರಡರಲ್ಲಿ) ಪಾಶಾಂ ಕುಶಗಳನ್ನೂ ಧರಿಸಿರುವ ನಿನ್ನ ರೂಪವನ್ನು ಯಾರು ಧ್ಯಾನಮಾಡುತ್ತಾನೋ ಅವನ ವದನದಿಂದ ಗದ್ಯಪದ್ಯಗಳನ್ನೊಳಗೊಂಡ ಕವಿತೆಯು ಹರಿಯುವುದು. ಅರಗಿನಂತೆ ಕೆಂಪು ಬಣ್ಣವುಳ್ಳವಳೆಂದು ನಿನ್ನನ್ನು ಯಾರು ಧ್ಯಾನಿಸುವನೋ ಅವನಿಗೆ ಸ್ತ್ರೀಪುರುಷರೆಲ್ಲರೂ ವಶವರ್ತಿಗಳಾಗುವರು. ಯಾರು ಹೊನ್ನಿನ ಬಣ್ಣದವಳೆಂದು ಧ್ಯಾನಿಸುವನೋ ಅವನು ಸಾವಿರ ಸ್ತ್ರೀಯರೊಡನೆ ಕ್ರೀಡಿಸುವನು. ಚಂದ್ರನನ್ನು ಮುಡಿದಿರುವ ಕೋಮಲವೂ ಶ್ಯಾಮಲವೂ ಆದ ನಿನ್ನ ಮೂರ್ತಿಯನ್ನು ಧ್ಯಾನಿಸುವವನಿಗೆ ಏನು ತಾನೇ ಸಿಕ್ಕದಿರುವುದು? ಸಾಗರವು ಅವನ ಕ್ರೀಡಾಸರಸ್ಸು, ನಂದನವು ಅವನ ವಿಹಾರೋದ್ಯಾನ, ಭೂಮಂಡಲವು ಅವನ ಭದ್ರಾಸನ, ವಾಗ್ದೇವಿಯು ಅವನ ಸೇವಕಳು, ಲಕ್ಷ್ಮಿಯು ತಾನೇ ಅವನ ಆಜ್ಞಾ ಧಾರಕಳಾಗುವಳು. ಎಲ್ಲ ತೀರ್ಥ ಸ್ವರೂಪಳೇ, ಎಲ್ಲ ಮಂತ್ರಗಳ ಮೂರ್ತಿಯೇ, ಎಲ್ಲ ತಂತ್ರಗಳ ರೂಪಳೇ, ಎಲ್ಲ ಯಂತ್ರಗಳನ್ನೂ ಮೂರ್ತಿಯಾಗಿ ಉಳ್ಳವಳೇ, ಎಲ್ಲ ಪೀಠ ಗಳ ಅಧಿಷ್ಠಾತ್ರಿ, ಎಲ್ಲ ತತ್ತ್ವಗಳ ಮೂಲವೇ, ಎಲ್ಲ ಶಕ್ತಿಯ ಸ್ವರೂಪಳೇ, ಎಲ್ಲ ಯೋಗ ಗಳ, ಎಲ್ಲ ನಾದಗಳ, ಎಲ್ಲ ಶಬ್ದಗಳ, ಎಲ್ಲ ವಿಶ್ವದ, ಎಲ್ಲದರ ಆತ್ಮವಾಗಿರುವವಳೇ, ಎಲ್ಲೆಡೆಯಲ್ಲಿಯೂ ಇರುವವಳೇ, ನನ್ನನ್ನು ಕಾಪಾಡು, ನನ್ನನ್ನು ಪೊರೆ, ಪಾಹಿ ಮಾಂ, ದೇವಿ ನಿನಗೆ ನಮಸ್ಕಾರ, ದೇವಿ ತುಭ್ಯಂ ನಮೋ ದೇವಿ ತುಭ್ಯಂ ನಮಃ.</div>
  <div/>
  <div>ಓಂ ತತ್ಸತ್​</div>
  <div/>
  <div>ಶ್ಯಾಮಲಾದಂಡಕವು ಸಮಾಪ್ತವಾಯಿತು. </div>
  <div>ಪರಿಶಿಷ್ಟ</div>
  <div>ಪಂಚದಶೀ ಮತ್ತು ಷೋಡಶೀ ಮಂತ್ರಗಳು</div>
  <div>ಪಂಚದಶೀ ಮಂತ್ರದಲ್ಲಿ ‘ಕಾದಿ’ ಮತ್ತು ‘ಹಾದಿ’ ಎಂಬ ಎರಡು ಸಂಪ್ರದಾಯ ಗಳಿವೆ. ಮೊದಲನೆಯದು ಅಗಸ್ತ್ಯನಿಗೂ ಎರಡನೆಯದು ಅವನ ಪತ್ನಿಯಾದ ಲೋಪಾ ಮುದ್ರೆಗೂ ಸಂಬಂಧಿಸಿವೆ. ಹದಿನೈದು ಅಕ್ಷರಗಳನ್ನುಳ್ಳ ಈ ಮಂತ್ರವು ಮೂರು ಕೂಟ ಗಳಾಗಿ ವಿಭಾಗಿಸಲ್ಪಟ್ಟಿದೆ : ವಾಗ್ಭವ ಕೂಟ, ಕಾಮರಾಜ ಕೂಟ ಮತ್ತು ಶಕ್ತಿಕೂಟ. ಈ ಎರಡೂ ಸಂಪ್ರದಾಯಗಳ ಮಂತ್ರವನ್ನು ಮೂರು ಕೂಟಗಳಾಗಿ ವಿಭಾಗಿಸಿ ಈ ಕೆಳಗೆ ಕೊಟ್ಟಿದೆ :</div>
  <div><span class="en">		<B>(</span>೧) ಕ ಏ ಈ ಲ । ಹ್ರೀಂ <span class="en">।<br/>		(</span>೨) ಹ ಸ ಕ ಹ ಲ । ಹ್ರೀಂ <span class="en">।<br/>		(</span>೩) ಸ ಕ ಲ । ಹ್ರೀಂ ।</div>
  <div>ಇದು ‘ಕ’ದಿಂದ ಪ್ರಾರಂಭವಾಗುವುದರಿಂದ ಇದಕ್ಕೆ ‘ಕಾದಿವಿದ್ಯಾ’ ಎಂದು ಹೆಸರು.</div>
  <div><span class="en">		<B>(</span>೧) ಹ ಸ ಕ ಲ । ಹ್ರೀಂ <span class="en">।<br/>		(</span>೨) ಹ ಸ ಕ ಹ ಲ । ಹ್ರೀಂ <span class="en">।<br/>		(</span>೩) ಸ ಕ ಲ । ಹ್ರೀಂ ।</div>
  <div>ಇದು ‘ಹ’ದಿಂದ ಪ್ರಾರಂಭವಾಗುವುದರಿಂದ ಇದಕ್ಕೆ ‘ಹಾದಿವಿದ್ಯಾ’ ಎಂದು ಹೆಸರು.</div>
  <div>‘ಕಾದಿ’ ಸಂಪ್ರದಾಯವು ‘ಹಾದಿ’ಗಿಂತ ಹಿಂದಿನದೆಂದೂ ಹೆಚ್ಚು ಮುಖ್ಯವೆಂದೂ ಪರಿ ಗಣಿಸಲಾಗಿದೆ. ಶ್ರೀವಿದ್ಯಾ ಸಂಪ್ರದಾಯದ ಅತಿ ಪ್ರಮುಖ ಗ್ರಂಥವಾದ ‘ಲಲಿತಾ- ತ್ರಿಶತೀ-ಸ್ತೋತ್ರ’ವು ‘ಕಾದಿ’ ಮಂತ್ರವನ್ನೇ ಅಳವಡಿಸಿಕೊಂಡಿದೆ. ಈ ಸ್ತೋತ್ರದಲ್ಲಿ ಈ ಮಂತ್ರದ ವಿವಿಧ ಅಕ್ಷರಗಳನ್ನು ತೆಗೆದುಕೊಂಡು ದೇವಿಯ ವಿವಿಧ ನಾಮಗಳನ್ನು ರಚಿಸ ಲಾಗಿದೆ.</div>
  <div>ಈ ಪಂಚದಶೀ ಮಂತ್ರವಲ್ಲದೆ, ಅತ್ಯಂತ ರಹಸ್ಯಮಯ ಎಂದು ಪರಿಗಣಿಸಲಾಗಿರುವ ಷೋಡಶೀ ಮಂತ್ರ ಎಂಬುದೊಂದಿದೆ. ಮೇಲಿನ ಮಂತ್ರಕ್ಕೆ ‘ಶ್ರೀಂ’ ಬೀಜವರ್ಣವನ್ನು ಸೇರಿಸಿದರೆ ಅದು ಷೋಡಶೀ ಮಂತ್ರವಾಗುತ್ತದೆ :</div>
  <div>	್ಣಋಸ್ಶ್ಯ್¯ಓಂ । ಕ ಏ ಈ ಲ । ಹ್ರೀಂ । ಹ ಸ ಕ ಹ ಲ ।<br/>	ಹ್ರೀಂ । ಸ ಕ ಲ । ಹ್ರೀಂ । ಶ್ರೀಂ ॥</div>
  <div>ಇದರಲ್ಲಿ ಪಂಚದಶಿಯ ಮೂರು ಕೂಟಗಳ ಜೊತೆಗೆ ನಾಲ್ಕನೆಯದಾದ ‘ಶ್ರೀಂ’ ಸೇರಿದೆ. ಇದಕ್ಕೆ ‘ತುರೀಯ ಕೂಟ’ವೆಂದು ಹೆಸರು. ಪಂಚದಶಿಯಲ್ಲಿ ತುರೀಯವು ಅವ್ಯಕ್ತವೆಂದು ಪರಿಗಣಿಸಲಾಗಿದ್ದು ಷೋಡಶಿಯಲ್ಲಿ ಅದು ವ್ಯಕ್ತವಾಗಿದೆ.</div>
</html>
