<?xml version="1.0"?>
<html>
  <div>ಸ್ವಾಮಿ ವಿವೇಕಾನಂದರ ಸಮಗ್ರ ಜೀವನ ಚರಿತ್ರೆ</div>
  <div/>
  <div><strong>ಎ</strong>ಮೂರು ಸಂಪುಟಗಳಲ್ಲಿ<strong>ಏ</strong></div>
  <div/>
  <div>್ಣಋಸ್ಶ್ಯ್¯ಸಂಪುಟ 1್ಣಋಸ್ಬಋ¯</div>
  <div/>
  <div>ವೀರಸಂನ್ಯಾಸಿ ವಿವೇಕಾನಂದ</div>
  <div>ಸ್ವಾಮಿ ಪುರುಷೋತ್ತಮಾನಂದ</div>
  <div>ಶ್ರೀರಾಮಕೃಷ್ಣಾಶ್ರಮ</div>
  <div>ಯಾದವಗಿರಿ, ಮೈಸೂರು 570 020</div>
  <div><em>Vಹಿಹಿೂವಿ ಖಿವಿnnೄವಿsಶಿ Vಶಿಬಿಹಿkವಿnವಿnಸಿವಿ</em>tಯಿಹಿ ಳಿಶಿೂst ಾಳಿ tಯಿಹಿ 3 ಿವಿೂts ಾಳಿ ವಿ ಷಿಾmಿೂಹಿಯಿಹಿnsಶಿಬಿಹಿ ಲಿಶಿಾ- ಜ್ಞಿೂವಿಿಯಿೄ ಾಳಿ ಖಿೆವಿmಶಿ Vಶಿಬಿಹಿkವಿnವಿnಸಿವಿ ಶಿn ಟವಿnnವಿಸಿವಿ ಲಿೄ ಖಿೆವಿmಶಿ ಲೊೆsಯಿಾttವಿmವಿnವಿnಸಿವಿ. ಲೆಲಿlಶಿsಯಿಹಿಸಿ ಲಿೄ ಖಿೆವಿmಶಿ ವ್tmವಿಬಿಶಿಸಿವಿnವಿnಸಿವಿ, ಲೂಹಿsಶಿಸಿಹಿnt, ಖಿೂಶಿ ಕಿವಿmವಿkೂಶಿsಯಿnವಿ ವ್sಯಿೂವಿmವಿ, ಋೄsಾೂಹಿ 570 020. ಖಿಶ್ಕಿtಯಿ ಹಿಸಿಶಿtಶಿಾn ತ್ ವಿೂಶಿl 1999 ದ್ ಲಿ. ್ಕಶಿಶಿ ಒ 304 ದ್ ಲೂಶಿಷಿಹಿ ತ್ ಕಿs.60</div>
  <div/>
  <div>ಎಲ್ಲ ಹಕ್ಕುಗಳನ್ನೂ ಕಾದಿರಿಸಲಾಗಿದೆ.</div>
  <div/>
  <div/>
  <div>ಮೊದಲನೆಯ ಮುದ್ರಣ : ಜನವರಿ 1986, 5,0ಂಂ ಪ್ರತಿಗಳು<br/>ಎರಡನೆಯ ಮುದ್ರಣ : ಏಪ್ರಿಲ್ 1986, 7,0ಂಂ ಪ್ರತಿಗಳು<br/>ಮೂರನೆಯ ಮುದ್ರಣ : ಮಾಚ್R 1988, 2,0ಂಂ ಪ್ರತಿಗಳು<br/>ನಾಲ್ಕನೆಯ (ಪರಿಷ್ಕೃತ) ಮುದ್ರಣ : ಜನವರಿ 1992, 10,0ಂಂ ಪ್ರತಿಗಳು<br/>ಐದನೆಯ ಮುದ್ರಣ : ಜನವರಿ 1997, 3,0ಂಂ ಪ್ರತಿಗಳು<br/>ಆರನೆಯ ಮುದ್ರಣ : ಏಪ್ರಿಲ್ 1999, 5,0ಂಂ ಪ್ರತಿಗಳು</div>
  <div/>
  <div/>
  <div/>
  <div/>
  <div/>
  <div>ಸ್ವಾಮಿ ವಿವೇಕಾನಂದರ ಸಮಗ್ರ ಜೀವನ ಚರಿತ್ರೆಯ<br/>ಮೂರು ಸಂಪುಟಗಳು</div>
  <div/>
  <div>ಸಂಪುಟ 1 ವೀರಸಂನ್ಯಾಸಿ ವಿವೇಕಾನಂದ</div>
  <div/>
  <div>ಸಂಪುಟ 2 ವಿಶ್ವವಿಜೇತ ವಿವೇಕಾನಂದ</div>
  <div/>
  <div>ಸಂಪುಟ 3 ವಿಶ್ವಮಾನವ ವಿವೇಕಾನಂದ</div>
  <div/>
  <div/>
  <div/>
  <div>ಬೆಲೆ : ರೂ. <span class="en">60</span></div>
  <div/>
  <div/>
  <div>ಮುದ್ರಣ :<br/>ಶ್ರೀ ಶಕ್ತಿ ಎಲೆಕ್ಟ್ರಿಕ್ ಪ್ರೆಸ್, ಜಯನಗರ, ಮೈಸೂರು 570 014</div>
  <div>ಪ್ರಕಾಶಕರ ಮಾತು</div>
  <p class="noindent">ಸ್ವಾಮಿ ವಿವೇಕಾನಂದರು ಭರತಖಂಡಕ್ಕೆ ತನ್ನತನವನ್ನು ನೀಡಿದರು, ಹಿಂದೂಧರ್ಮಕ್ಕೆ ನಿರ್ದಿಷ್ಟ ರೂಪವನ್ನು ಕೊಟ್ಟರು, ವಿಶ್ವಧರ್ಮಕ್ಕೆ ಒಂದು ತಳಹದಿಯನ್ನು ಹಾಕಿದರು, ವಿವಿಧ ಜ್ಞಾನಕ್ಷೇತ್ರ ಗಳನ್ನು ಸಮನ್ವಯಗೊಳಿಸಿದರು, ಮಾನವನ ಶ್ರೇಷ್ಠತೆಯನ್ನು ಎತ್ತಿ ಸಾರಿ ಅವನ ಕೀಳರಿಮೆಯನ್ನು ಹೋಗಲಾಡಿಸಿದರು, ಮಾನವೀಯ ಭಾವನೆಗಳಿಗೆ ಹೆಚ್ಚು ಒತ್ತನ್ನು ನೀಡಿ ಮಾನವಸೇವೆಯ ಹೊಸ ಆದರ್ಶವನ್ನು ಬೆಳಕಿಗೆ ತಂದರು, ಆಧ್ಯಾತ್ಮಿಕ ತಳಹದಿಯನ್ನು ಆಧರಿಸಿದ ಹೊಸ ನೀತಿತತ್ತ್ವವನ್ನು ಪ್ರತಿಪಾದಿಸಿದರು, ಜಗತ್ತಿನ ಚಿಂತನಾಧಾರೆಯ ಮೇಲೆ ನಿರ್ದಿಷ್ಟ ಪ್ರಭಾವವನ್ನು ಬೀರಿದರು, ಯುವಜನತೆಗೆ ಒಂದು ಸ್ಫೂರ್ತಿಯ ಸೆಲೆಯಾಗಿ ನಿಂತರು ಮತ್ತು ಭವಿಷ್ಯತ್ತಿನ ಭವ್ಯ ಆದರ್ಶ ವನ್ನಿಟ್ಟುಕೊಂಡು ಭವಿಷ್ಯ ಜನಾಂಗವು ಮುಂದುವರಿಯುವಂತೆ ಮಾಡಿದರು. ಹೀಗೆ ಸ್ವಾಮಿ ವಿವೇಕಾನಂದರು ಎಂದೆಂದಿಗೂ ಹಳತಾಗದ ಚಿರನೂತನ ಸಂದೇಶದೊಂದಿಗೆ ಎಂದೆಂದಿಗೂ ಪ್ರಸ್ತುತವಾಗಿಯೇ ಉಳಿದಿದ್ದಾರೆ. ಅವರು ಆಶ್ರಯಿಸಿದ ಸನಾತನ ಸತ್ಯದಂತೆಯೇ ಚಿರಶಾಶ್ವತ ಆದರ್ಶಪ್ರಾಯ ವ್ಯಕ್ತಿಯಾಗಿ ಬೆಳಗುತ್ತಿದ್ದಾರೆ. ದಿನಗಳದಂತೆಲ್ಲ ಅವರ ವ್ಯಕ್ತಿತ್ವದ ಹೊಸ ಹೊಸ ಮುಖಗಳು, ಅವರ ಸಂದೇಶದ ಹೊಸ ಹೊಸ ಅಂಶಗಳು ಬೆಳಕಿಗೆ ಬರುತ್ತಾ, ಅವರು ಕಾಲಾತೀತ ವ್ಯಕ್ತಿಯಾಗಿ ಮೆರೆಯುತ್ತಿದ್ದಾರೆ.</p>
  <p>ಇಂತಹ ಸ್ವಾಮಿ ವಿವೇಕಾನಂದರ ಜೀವನಚರಿತ್ರೆಯನ್ನು ಸ್ವಾಮಿ ಪುರುಷೋತ್ತಮಾನಂದರು ಮೂರು ಸಂಪುಟಗಳಲ್ಲಿ ಸವಿಸ್ತಾರವಾಗಿ ಅತ್ಯಂತ ಮನಮೋಹಕ ಪ್ರಬುದ್ಧ ಶೈಲಿಯಲ್ಲಿ ಬರೆದಿ ದ್ದಾರೆ, ಅವರ ವ್ಯಕ್ತಿತ್ವವನ್ನು ಪ್ರಸ್ಫುಟವಾಗಿ ಪ್ರತಿಬಿಂಬಿಸಿದ್ದಾರೆ. 1987ರಲ್ಲಿ ವರ್ಷದ ಅತ್ಯುತ್ತಮ ಜೀವನಚರಿತ್ರೆಗೆ ಮೈಸೂರಿನ ‘ದೇಜಗೌ ಟ್ರಸ್ಟ್’ ನೀಡುತ್ತಿರುವ ‘ವಿಶ್ವಮಾನವ ಪ್ರಶಸ್ತಿ’ಯ ಪುರಸ್ಕಾರವನ್ನು ಈ ಗ್ರಂಥವು ಪಡೆದಿದ್ದು ಕರ್ನಾಟಕ ಸಾರಸ್ವತ ಪ್ರಪಂಚದಲ್ಲಿ ಗಣ್ಯಸ್ಥಾನವನ್ನು ಗಳಿಸಿದೆ.</p>
  <p>ಇದುವರೆಗೂ ಬೆಂಗಳೂರಿನ ರಾಮಕೃಷ್ಣ ಮಠದಿಂದ ಪ್ರಕಟವಾಗುತ್ತಿದ್ದ ಈ ಗ್ರಂಥವನ್ನು ಈಗ ನಾವು ಪ್ರಕಟಿಸಲು ಸಂತೋಷಿಸುತ್ತೇವೆ.</p>
  <div>ಶ್ರೀರಾಮಕೃಷ್ಣ ಆಶ್ರಮ	<strong>ಅಧ್ಯಕ್ಷರು</strong><br/>ಮೈಸೂರು</div>
  <div>ಪರಿವಿಡಿ</div>
  <div>		ಪ್ರಕಾಶಕರ ಮಾತು	. . .	<span class="en">iii</span></div>
  <div>		ಮೊದಲ ಮಾತು	. . .	<span class="en">v</span></div>
  <div>		ಶ್ರೀವಿವೇಕಾನಂದ ಸ್ತೋತ್ರ	. . . 	<span class="en">x</span></div>
  <div>		ಚಿತ್ರಗಳ ವಿವರಣೆ	. . . 	<span class="en">xi</span></div>
  <div>	1	ದತ್ತ ಮನೆತನ	. . .	1</div>
  <div>	2	ಧರೆಗಿಳಿದ ನರೇಂದ್ರ	. . .	6</div>
  <div>	3	ಸಿಡಿಲ ಕಿಡಿ	. . . 	17</div>
  <div>	4	ತಂದೆಯ ಮಾರ್ಗದರ್ಶನದಲ್ಲಿ	. . . 	38</div>
  <div>	5	ಸದ್ಗುಣ ಸಾಗರ	. . . 	46</div>
  <div>	6	ಸತ್ಯಶೋಧಕ	. . . 	56</div>
  <div>	7	ಶ್ರೀರಾಮಕೃಷ್ಣ	. . .	65</div>
  <div>	8	ಮರಿಸಿಂಹ-ಮಹಾಸಿಂಹ	. . . 	75</div>
  <div>	9	ಆಶ್ಚರ್ಯಕರ ಗುರು-ಆಶ್ಚರ್ಯಕರ ಶಿಷ್ಯ	. . .	86</div>
  <div>	10	ಅತ್ಯಪೂರ್ವ ಆಧ್ಯಾತ್ಮಿಕ ಶಿಕ್ಷಣ	. . . 	104</div>
  <div>	11	ವ್ಯಕ್ತಿತ್ವ ವಿಕಸನ	. . . 	113</div>
  <div>	12	ಸಂಕಟಗಳ ಸುಳಿಯಲ್ಲಿ	. . .	123</div>
  <div>	13	ಮಹಾಗುರುವಿನಿಂದ ಮಹಾಶಿಷ್ಯನಿರ್ಮಾಣ	. . . 	145</div>
  <div>	14	ಮುಂದಾಳ್ತನದ ಮುಂಬೆಳಕು	. . . 	166</div>
  <div>	15	ಮಹಾತ್ಯಾಗದ ಮುನ್ನೋಟ	. . . 	177</div>
  <div>	16	ಸಂಘ ಸಂಸ್ಥಾಪನೆ	. . . 	210</div>
  <div>	17	“ಬಹೂದಕ”	. . . 	230</div>
  <div>	18	ಮತ್ತೆ ಮಠದಲ್ಲಿ	. . .	250</div>
  <div>	19	ಕಣ್ದೆರೆಸಿದ ಅನುಭವ	. . .	254</div>
  <div>	20	ಮನದೊಳೆದ್ದ ಮಹೋದ್ದೇಶ	. . . 	265</div>
  <div>	21	ಹಿಮವಂತನ ಮಡಿಲಲ್ಲಿ	. . . 	271</div>
  <div>	22	ವಿಶ್ವದ ವೈಶಾಲ್ಯದೆಡೆಗೆ	. . . 	290</div>
  <div>		ಅನುಬಂಧಗಳು	. . .	294</div>
  <h1>ಮೊದಲ ಮಾತು</h1>
  <p class="noindent">ಸ್ವಾಮಿ ವಿವೇಕಾನಂದರ ಸಮಗ್ರ ಜೀವನಚರಿತ್ರೆಯ ಮೊದಲ ಸಂಪುಟವಾದ ಈ ಗ್ರಂಥವನ್ನು “ವೀರಸಂನ್ಯಾಸಿ ವಿವೇಕಾನಂದ” ಎಂದು ಹೆಸರಿಸಲಾಗಿದೆ. ಆದರೆ ಈ ಹೆಸರನ್ನು ಸೂಚಿಸಿದಾಗ ನಮ್ಮಲ್ಲೊಬ್ಬರು ನನಗೆ ಹೇಳಿದರು : “ಆ ‘ಸಂನ್ಯಾಸಿ’ ಎನ್ನುವ ಪದಪ್ರಯೋಗ ಬೇಡ. ಏಕೆಂದರೆ ಹೊರಗಡೆ ಜನರಲ್ಲಿ ಸಂನ್ಯಾಸಿ ಎನ್ನುವ ಪದಕ್ಕೆ ಒಳ್ಳೆಯ ಅಭಿಪ್ರಾಯವಿಲ್ಲ. ಜನಗಳು ಈ ಸಂನ್ಯಾಸಿ ಎಂಬ ಪದವನ್ನು ಬೈಯಲು, ತಿರಸ್ಕರಿಸಿ ಮಾತನಾಡಲು ಬಳಸುತ್ತಾರೆ. ಆದ್ದರಿಂದ ಬೇರೇನಾದರೂ ಶಿರೋನಾಮೆ ಇಡಿ.” ಆಗ ನಾನೆಂದೆ : “ಜನ ಕೆಡಿಸದೆ ಇರುವ ಶಬ್ದ ಯಾವುದಿದೆ? ‘ಮಂಗಳಾರತಿ’ ಎನ್ನುವ ಶಬ್ದವನ್ನು ಕೆಡಿಸಲಿಲ್ಲವೆ ? ‘ಸಹಸ್ರನಾಮ’ ಎನ್ನುವ ಶಬ್ದವನ್ನು ಕೆಡಿಸಲಿಲ್ಲವೆ ? ‘ಪುರಾಣ’ ‘ರಾಮಾಯಾಣ’ವೇ ಮೊದಲಾದ ಹಲವಾರು ಶಬ್ದಗಳನ್ನು ಅಪ ಪ್ರಯೋಗ ಮಾಡಿ ಕೆಡಿಸಲಿಲ್ಲವೆ ? ಹೀಗಿರುವಾಗ ಈ ‘ಸಂನ್ಯಾಸಿ’ ಎಂಬ ಶಬ್ದವೂ ಜನರ ಬಾಯಿಗೆ ಬಲಿಯಾದದ್ದರಲ್ಲಿ ಆಶ್ಚರ್ಯವೇನೂ ಇಲ್ಲ.”</p>
  <p>ಅಲ್ಲದೆ ಈ ಸಂನ್ಯಾಸಿ ಎಂಬ ಪದದ ದುರುಪಯೋಗಕ್ಕೆ ಇನ್ನೊಂದು ಕಾರಣವೂ ಇದೆ. ಏನೆಂದರೆ, ಈ ಸಂನ್ಯಾಸಿಗಳಲ್ಲೂ ಕೂಡ ಕೆಲವರು ಅಲ್ಲಲ್ಲಿ ಅರ್ಜುನಸಂನ್ಯಾಸಿಯಂತೆ, ರಾವಣ ಸಂನ್ಯಾಸಿಯಂತೆ ವರ್ತಿಸಿದ್ದನ್ನು ಜನ ಕಂಡಿರುತ್ತಾರೆ. ಆದ್ದರಿಂದ ಸಹಜವಾಗಿಯೇ ಈ‘ಸಂನ್ಯಾಸಿ’ ಎಂಬ ಶಬ್ದವನ್ನೇ ತಿರಸ್ಕರಿಸಿ, ಅಪಪ್ರಯೋಗ ಮಾಡಿ ಬಳಸುವುದಕ್ಕೆ ಸಾಧ್ಯವಿದೆ. ಆದರೆ ಸಂನ್ಯಾಸದ ಘನ ಆದರ್ಶವನ್ನು ತಮ್ಮ ಜೀವನದಲ್ಲಿ ಜಾಜ್ವಲ್ಯಮಾನವಾಗಿ ಬೆಳಗಿದಂತಹ ಶ್ರೀ ಸ್ವಾಮಿ ವಿವೇಕಾನಂದರ ಜೀವನ-ಸಂದೇಶಗಳನ್ನು ನಾವು ಅಧ್ಯಯನ ಮಾಡಿದಾಗ ‘ಸಂನ್ಯಾಸಿ’ ಎನ್ನುವ ಈ ಪದದ ಕುರಿತಾದ ಕ್ಷುಲ್ಲಕ ಭಾವನೆ ತಾನೇತಾನಾಗಿ ದೂರವಾಗುತ್ತದೆ.</p>
  <p>ನಿಜಕ್ಕೂ ಇದೊಂದು ವಿಚಿತ್ರ ಪರಿಸ್ಥಿತಿ ! ಸಂನ್ಯಾಸಿಗಳು ತಮ್ಮನ್ನು ಧೈರ್ಯವಾಗಿ ‘ಸಂನ್ಯಾಸಿ ಗಳು’ ಎಂದು ಕರೆದುಕೊಳ್ಳುವುದಕ್ಕೇ ಸಂಕೋಚಪಟ್ಟುಕೊಳ್ಳುವಂಥ ಪರಿಸ್ಥಿತಿ ! ಆದ್ದರಿಂದಲೇ ಸಂನ್ಯಾಸಿಗಳು ತಮ್ಮನ್ನು ‘ಸಾಧುಗಳು’ ಎಂದು ಕರೆದುಕೊಳ್ಳುವುದುಂಟು. ಆದರೆ ‘ಸಾಧು’ ಎನ್ನುವ ಪದಕ್ಕೂ ‘ಸಂನ್ಯಾಸಿ’ ಎನ್ನುವ ಪದಕ್ಕೂ ಬಹಳ ಅರ್ಥವ್ಯತ್ಯಾಸವಿದೆ.‘ಸಾಧು’ ಎಂದರೆ ಒಳ್ಳೆಯವನು, ಸಜ್ಜನ ಎಂದರ್ಥ. ‘ಸಂನ್ಯಾಸಿ’ ಎಂದರೆ ಸರ್ವಸಂಗ ಪರಿತ್ಯಾಗ ಮಾಡಿದವನು ಎಂದರ್ಥ. ಆದ್ದರಿಂದ ಯಾರು ಬೇಕಾದರೂ ಸಾಧುಗಳಾಗಬಹುದು. ಆದರೆ ಯಾರೆಂದರವರು ಸಂನ್ಯಾಸಿಗಳೆನಿಸಲಾರರು. ಗೃಹಸ್ಥರೂ ಸಾಧುಗಳಾಗಿರಬಹುದು, ಎಂದರೆ ಸಜ್ಜನರಾಗಿರಬಹುದು. ಆದರೆ ಅವರು ಸರ್ವಸಂಗಪರಿತ್ಯಾಗ ಮಾಡಿದ ಸಂನ್ಯಾಸಿಗಳೆನಿಸಲು ಸಾಧ್ಯವಿಲ್ಲ. ಆದರೆ ಸಂನ್ಯಾಸಿ ಗಳನ್ನು ಸಾಧುಗಳೆಂದು ಕರೆಯಬಹುದು. ಏಕೆಂದರೆ ಇವರು ಸಜ್ಜನರಲ್ಲದೆ ಹೋದರೆ ಸಂನ್ಯಾಸಿ ಗಳು ಹೇಗಾದರು ? ಸ್ವಾಮಿ ವಿವೇಕಾನಂದರೇ ಹೇಳಿದಂತೆ, ಸಂನ್ಯಾಸಿಯಾಗಬೇಕೆಂದಿರುವವನು ಮೊದಲು ಸಜ್ಜನನಾಗಿರಬೇಕು. ಆದರೆ ತಮಾಷೆಯೇನೆಂದರೆ ಈ ‘ಸಾಧು’ ಎನ್ನುವ ಪದವನ್ನಾ ದರೂ ಜನ ಸುಮ್ಮನೆ ಬಿಟ್ಟಿದ್ದಾರೆಯೇ ? ‘ಸಾಧು’ಎಂದರೆ ಕೈಲಾಗದವನು ಎಂಬ ಅರ್ಥವನ್ನು ಕೊಟ್ಟುಬಿಟ್ಟಿದ್ದಾರೆ. ಆದರೆ ಜನ ಎಷ್ಟೇ ಅಪಾರ್ಥ ಮಾಡಿದರೂ ನಿಜಾರ್ಥ ಎಂದಿಗೂ ನಶಿಸಿ ಹೋಗುವುದಿಲ್ಲ.</p>
  <p>ಇನ್ನು ‘ವೀರಸಂನ್ಯಾಸಿ ವಿವೇಕಾನಂದ’ ಎಂಬ ಈ ಶಿರೋನಾಮೆಯಲ್ಲಿ ವಿವೇಕಾನಂದರೆಂಬ ಸಂನ್ಯಾಸಿಗಳನ್ನು ‘ವೀರಸಂನ್ಯಾಸಿ’ ಎಂದು ಕರೆಯಲಾಗಿದೆ. ಹಾಗಾದರೆ ಮಿಕ್ಕ ಸಂನ್ಯಾಸಿಗಳು ವೀರರಲ್ಲವೆ ಎಂದು ಕೇಳಿದರೆ, ಸಂನ್ಯಾಸಿಗಳೆಲ್ಲರೂ ವೀರರೇ ಸರಿ. ಆದರೆ ವಿವೇಕಾನಂದರು ಮಾತ್ರ ವೀರಾಗ್ರಣಿಗಳು. ಈ ಸತ್ಯವನ್ನು ಅವರ ಜೀವನದಲ್ಲಿ ನಾವೇ ಕಂಡುಕೊಳ್ಳಬಹುದು. ಆದ್ದರಿಂದ ವೀರಸಂನ್ಯಾಸಿ ಎಂಬ ವಿಶೇಷಣ ನೇರವಾಗಿ ವಿವೇಕಾನಂದರಿಗೇ ಅನ್ವಯವಾಗುತ್ತದೆ.</p>
  <p>ಈಗ ಇನ್ನೊಂದು ಅಂಶ. ಸಂನ್ಯಾಸಿಯು ಸರ್ವವನ್ನೂ ತ್ಯಜಿಸಿ ಅಹಿಂಸಾ ವ್ರತಧಾರಣೆ ಮಾಡಿದವನು. ಅಂದಮೇಲೆ ಅಲ್ಲಿ ವೀರತ್ವಕ್ಕೆ ಅವಕಾಶವೆಲ್ಲಿದೆ ? ಹಾಗಿರುವಾಗ ಅವನು ವೀರಸಂನ್ಯಾಸಿ ಹೇಗಾದಾನು ? ಅಥವಾ ಒಬ್ಬ ಸಂನ್ಯಾಸಿ ‘ವೀರ’ ಹೇಗಾದಾನು ? ಯಾವ ವೈರಿಗಳನ್ನೂ ನಾಶಮಾಡದ, ಯಾವ ರಾಜ್ಯವನ್ನೂ ಗೆಲ್ಲದ ಸಂನ್ಯಾಸಿಯು ‘ವೀರ’ ಹೇಗಾದಾನು? ಇದಕ್ಕೆ ಉತ್ತರವಿಷ್ಟೆ–ಸಾವಿರಾರು ಯೋಧರನ್ನು ಗೆದ್ದವನಿಗಿಂತ ತನ್ನ ಇಂದ್ರಿಯಗಳನ್ನು ಗೆದ್ದ ವನೇ ನಿಜವಾದ ವೀರ ! ಪರರಾಜ್ಯವನ್ನು ಗೆದ್ದವನಿಗಿಂತ ಆತ್ಮರಾಜ್ಯವನ್ನು ಸ್ವಾಧೀನಪಡಿಸಿಕೊಂಡ ವನೇ ನಿಜವಾದ ಧೀರ–ಕಶ್ಚಿದ್ಧೀರಃ ಪ್ರತ್ಯಗಾತ್ಮಾನಮೈಕ್ಷತ್ ! ಈ ಬಗೆಯ ವೀರಸಂನ್ಯಾಸಿಯ ವರ್ಣನೆ ಮಾಡುತ್ತಾರೆ, ಸ್ವಯಂ ವೀರಸಂನ್ಯಾಸಿಗಳಾದ ವಿವೇಕಾನಂದರು. ಅವರು ಇಂಗ್ಲಿಷಿನಲ್ಲಿ ರಚಿಸಿದ <span class="en">‘ Song of the Sannyasin’</span> ಎಂಬ ತಮ್ಮ ಕವನದಲ್ಲಿ ವೀರಸಂನ್ಯಾಸಿಯ ಸ್ಪಷ್ಟ ಚಿತ್ರಣ ಮೂಡಿಸಿದ್ದಾರೆ. ಈ ಕವನವನ್ನು ಸುಂದರ ಕನ್ನಡದಲ್ಲಿ ಪ್ರತಿಬಿಂಬಿಸಿದ್ದಾರೆ ರಾಷ್ಟ್ರಕವಿ ಕುವೆಂಪು ಅವರು. ಆ ಕವನದ ಕನ್ನಡ ರೂಪ ಎಷ್ಟು ನಿಖರ, ರಭಸಪೂರ್ಣ ಹಾಗೂ ತೇಜೋವಂತವಾಗಿದೆಯೆಂದರೆ ಸ್ವಾಮಿ ವಿವೇಕಾನಂದರು ಅದನ್ನು ಮೂಲತಃ ಕನ್ನಡದಲ್ಲೇ ಬರೆದರೋ ಎನ್ನುವಂತಿದೆ ! ಕನ್ನಡರೂಪದ ಈ ಕವನಕ್ಕೆ ಸಂನ್ಯಾಸಿ ಗೀತೆ ಎಂದು ಹೆಸರು. ಓದಿನೋಡಿ ಇದನ್ನು*–</p>
  <div/>
  <div>ಏಳು ಮೇಲೇಳೇಳು ಸಾಧುವೆ, ಹಾಡು ಚಾಗಿಯ ಹಾಡನು ;<br/>ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ನಾಡನು !<br/>ದೂರದಡವಿಯೊಳೆಲ್ಲಿ ಲೌಕಿಕವಿಷಯವಾಸನೆ ಮುಟ್ಟದೊ,<br/>ಎಲ್ಲಿ ಗಿರಿಗುಹೆಕಂದರದ ಬಳಿ ಜಗದ ಗಲಿಬಿಲಿ ತಟ್ಟದೊ,<br/>	ಎಲ್ಲಿ ಕಾಮವು ಸುಳಿಯದೊ,–ಮೇಣ್<br/>	ಎಲ್ಲಿ ಜೀವವು ತಿಳಿಯದೊ<br/>ಕೀರ್ತಿ ಕಾಂಚನವೆಂಬುವಾಸೆಗಳಿಂದ ಜನಿಸುವ ಭ್ರಾಂತಿಯ,<br/>ಎಲ್ಲಿ ಆತ್ಮವು ಪಡೆದು ನಲಿವುದೊ ನಿಚ್ಚವಾಗಿಹ ಶಾಂತಿಯ,<br/>ನನ್ನಿಯರಿವಾನಂದವಾಹಿನಿಯೆಲ್ಲಿ ಸಂತತ ಹರಿವುದೊ,<br/>ಎಲ್ಲಿ ಎಡೆಬಿಡದಿರದ ತೃಪ್ತಿಯ ಝರಿ ನಿರಂತರ ಸುರಿವುದೊ,<br/>ಅಲ್ಲಿ ಮೂಡಿದ ಹಾಡನುಲಿಯೈ, ವೀರ ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>ಕುಟ್ಟಿ ಪುಡಿಪುಡಿಮಾಡು ಮಾಯೆಯು ಕಟ್ಟಿಬಿಗಿದಿಹ ಹಗ್ಗವ ;<br/>ಕಿತ್ತು ಬಿಸುಡೈ ಹೊಳೆವ ಹೊನ್ನಿನ ಹೆಣ್ಣುಮಣ್ಣಿನ ಕಗ್ಗವ !<br/>ಮುದ್ದಿಸಲಿ ಪೀಡಿಸಲಿ ದಾಸನು ದಾಸನೆಂಬುದೆ ಸತ್ಯವು ;<br/>ಕಬ್ಬಿಣವೊ ? ಕಾಂಚನವೊ ? ಕಟ್ಟಿದ ಕಣ್ಣಿ ಕಣ್ಣಿಯೆ ನಿತ್ಯವು.<br/>	ಪಾಪ ಪುಣ್ಯಗಳೆಂಬವು, –ಮಾ-<br/>	ತ್ಸರ್ಯ ಪ್ರೇಮಗಳೆಂಬವು<br/>ದ್ವಂದ್ವರಾಜ್ಯದ ಧೂರ್ತಚೋರರು ; ಬಿಟ್ಟು ಕಳೆ, ಕಳೆಯವರನು !<br/>ಮೋಹಗೊಳಿಪರು, ಬಿಗಿವರಿರಿವರು ; ಎಚ್ಚರಿಕೆಯಿಂದವರನು <br/>ತಳ್ಳು ದೂರಕೆ, ಓ ವಿರಕ್ತನೆ ! ಹಾಡು ಚಾಗಿಯ ಹಾಡನು !<br/>ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ನಾಡನು !<br/>ಹಾಡು ಮುಕ್ತಿಯ ಗಾನವನು, ಓ ವೀರ ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>kಕತ್ತಲಳಿಯಲಿ ; ಮುಬ್ಬುಕವಿಸುವ ಭವದ ತೃಷ್ಣೆಯು ಬತ್ತಲಿ ;<br/>ಬಾಳಮೋಹವು ಮರುಮರೀಚಿಕೆ ; ಮಾಯೆ ಕೆತ್ತಿದ ಪುತ್ತಳಿ ;<br/>ಜನನದೆಡೆಯಿಂ ಮರಣದೆಡೆಗಾಗೆಳೆವುದೆಮ್ಮನು ದೇಹವು !<br/>ಜನ್ಮಜನ್ಮದಿ ಮರಳಿ ಮರಳುವುದೆಮ್ಮ ಬಿಗಿಯಲು ಮೋಹವು !<br/>	ತನ್ನ ಜಯಿಸಿದ ಶಕ್ತನು–ಅವ<br/>	ನೆಲ್ಲ ಜಯಿಸಿದ ಮುಕ್ತನು<br/>ಎಂಬುದನು ತಿಳಿ ; ಹಿಂಜರಿಯದಿರು. ಸಂನ್ಯಾಸಿಯೇ, ನಡೆ ಮುಂದಕೆ.<br/>ಗುರಿಯು ದೊರಕುವವರೆಗೆ ನಡೆ ನಡೆ ; ನೋಡದಿರು ನೀ ಹಿಂದಕೆ.<br/>ಏಳು ಮೇಲೇಳೇಳು ಸಾಧುವೆ, ಹಾಡು ಚಾಗಿಯ ಹಾಡನು ;<br/>ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ನಾಡನು !<br/>ಹಾಡು ಸಿದ್ಧನೆ, ಓ ಪ್ರಬುದ್ಧನೆ, ಹಾಡು ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div/>
  <div/>
  <div>“ಬೆಳೆಯ ಕೊಯ್ವನು ಬಿತ್ತಿದಾತನು ; ಪಾಪ ಪಾಪಕೆ ಕಾರಣ ;<br/>ವೃಕ್ಷಕಾರ್ಯಕೆ ಬೀಜ ಕಾರಣ ; ಪುಣ್ಯ ಪುಣ್ಯಕೆ ಕಾರಣ ;<br/>ಹುಟ್ಟಿ ಮೈವಡೆದಾತ್ಮ ಬಾಳಿನ ಬಲೆಯ ತಪ್ಪದೆ ಹೊರುವುದು ;<br/>ಕಟ್ಟು ಮೀರಿಹನಾವನಿರುವನು ? ಕಟ್ಟು ಕಟ್ಟನೆ ಹೆರುವುದು !”<br/>	ಎಂದು ಪಂಡಿತರೆಂಬರು–ಮೇಣ್<br/>	ತತ್ತ್ವದರ್ಶಿಗಳೆಂಬರು !<br/>ಆದೊಡೇನಂತಾತ್ಮವೆಂಬುದು ನಾಮರೂಪಾತೀತವು ;<br/>ಮುಕ್ತಿಬಂಧಗಳಿಲ್ಲದಾತ್ಮವು ಸರ್ವನಿಯಮಾತೀತವು !<br/>ತತ್ತ್ವಮಸಿ ಎಂದರಿತು, ಸಾಧುವೆ, ಹಾಡು ಚಾಗಿಯ ಹಾಡನು !<br/>ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ನಾಡನು !<br/>ಸಾರು ಸಿದ್ಧನೆ, ವಿಶ್ವವರಿಯಲಿ ! ಹಾಡು ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>ತಂದೆ ತಾಯಿಯು ಸತಿಯು ಮಕ್ಕಳು ಗೆಳೆಯರೆಂಬುವರರಿಯರು ;<br/>ಕನಸು ಕಾಣುತಲವರು ಸೊನ್ನೆಯ ಸರ್ವವೆನ್ನುತ ಮೆರೆವರು.<br/>ಲಿಂಗವರಿಯದ ಆತ್ಮವಾರಿಗೆ ಮಗುವು ? ಆರಿಗೆ ತಾತನು ?<br/>ಆರ ಮಿತ್ರನು ? ಆರ ಶತ್ರುವು ? ಒಂದೆಯಾಗಿರುವಾತನು ?<br/>	ಆತ್ಮವೆಲ್ಲಿಯು ಇರುವುದು ;–ಮೇಣ್<br/>	ಆತ್ಮವೊಂದಾಗಿರುವುದು.<br/>ಭೇದವೆಂಬುವ ತೋರಿಕೆಯು ನಮ್ಮಾತ್ಮನಾಶಕೆ ಹೇತುವು.<br/>ಭೇದವನು ತೊರೆದೊಂದೆಯೆಂಬುದನರಿಯೆ ಮುಕ್ತಿಗೆ ಸೇತುವು.<br/>ಧೈರ್ಯದಿಂದಿದನೆಲ್ಲರಾಲಿಸೆ ಹಾಡು ಚಾಗಿಯ ಹಾಡನು !<br/>ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ನಾಡನು !<br/>ಸಾರು, ಜೀವನ್ಮುಕ್ತ ! ಸಾರೈ ಧೀರ ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>ಇರುವುದೊಂದೇ ! ನಿತ್ಯಮುಕ್ತನು, ಸರ್ವಜ್ಞಾನಿಯು ಆತ್ಮನು !<br/>ನಾಮರೂಪಾತೀತನಾತನು ; ಪಾಪಪುಣ್ಯಾತೀತನು !<br/>ವಿಶ್ವಮಾಯಾಧೀಶನಾತನು ; ಕನಸು ಕಾಣುವನಾತನು !<br/>ಸಾಕ್ಷಿಯಾತನು ; ಪ್ರಕೃತಿಜೀವರ ತೆರದಿ ತೋರುವನಾತನು !<br/>	ಎಲ್ಲಿ ಮುಕ್ತಿಯ ಹುಡುಕುವೆ ?–ಏ-<br/>	ಕಿಂತು ಸುಮ್ಮನೆ ದುಡುಕುವೆ ?<br/>ಇಹವು ತೋರದು, ಪರವು ತೋರದು ; ಗುಡಿಯೊಳದು ಮೈದೋರದು.<br/>ವೇದ ತೋರದು, ಶಾಸ್ತ್ರ ತೋರದು ; ಮತವು ಮುಕ್ತಿಯ ತೋರದು !<br/>ನಿನ್ನ ಕೈಲಿದೆ ನಿನ್ನ ಬಿಗಿದಿಹ ಕಬ್ಬಿಣದ ಯಮಪಾಶವು ;<br/>ಬರಿದೆ ಶೋಕಿಪುದೇಕೆ ? ಬಿಡು, ಬಿಡು ! ನಿನಗೆ ನೀನೇ ಮೋಸವು !<br/>ಬೇಡ, ಪಾಶವ ಕಡಿದು ಕೈಬಿಡು ! ಹಾಡು ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>“ಶಾಂತಿ ಸರ್ವರಿಗಿರಲಿ” ಉಲಿಯೈ, “ಜೀವಜಂತುಗಳಾಳಿಗೆ<br/>ಹಿಂಸೆಯಾಗದೆ ಇರಲಿ ಎನ್ನಿಂದೆಲ್ಲ ಸೊಗದಲಿ ಬಾಳುಗೆ !<br/>ಬಾನೊಳಾಡುವ, ನೆಲದೊಳೋಡುವ ಸರ್ವರಾತ್ಮನು ನಾನಹೆ ;<br/>ನಾಕ ನರಕಗಳಾಸೆಭಯಗಳನೆಲ್ಲ ಮನದಿಂ ದೂಡುವೆ !”<br/>	ದೇಹ ಬಾಳಲಿ, ಬೀಳಲಿ ;–ಅದು<br/>	ಕರ್ಮನದಿಯಲಿ ತೇಲಲಿ !<br/>ಕೆಲರು ಹಾರಗಳಿಂದ ಸಿಂಗರಿಸದನು ಪೂಜಿಸಿ ಬಾಗಲಿ !<br/>ಕೆಲರು ಕಾಲಿಂದೊದೆದು ನೂಕಲಿ ! ಹುಡಿಯು ಹುಡಿಯೊಳೆ ಹೋಗಲಿ !<br/>ಎಲ್ಲ ಒಂದಿರಲಾರು ಹೊಗಳುವರಾರು ಹೊಗಳಿಸಿಕೊಂಬರು ?<br/>ನಿಂದೆ ನಿಂದಿಪರೆಲ್ಲ ಕೂಡಲು ಯಾರು ನಿಂದೆಯನುಂಬರು ?<br/>ಪಾಶಗಳ ಕಡಿ ! ಬಿಸುಡು, ಕಿತ್ತಡಿ ! ಹಾಡು ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>ಎಲ್ಲಿ ಕಾಮಿನಿಯೆಲ್ಲಿ ಕಾಂಚನದಾಸೆ ನೆಲೆಯಾಗಿರುವುದೊ,<br/>ಸತ್ಯವೆಂಬುವುದಲ್ಲಿ ಸುಳಿಯದು ! ಎಲ್ಲಿ ಕಾಮವು ಇರುವುದೊ<br/>ಅಲ್ಲಿ ಮುಕ್ತಿಯು ನಾಚಿ ತೋರದು ! ಎಲ್ಲಿ ಸುಳಿವುದೊ ಭೋಗವು<br/>ಅಲ್ಲಿ ತೆರೆಯದು ಮಾಯೆ ಬಾಗಿಲನಲ್ಲಿಹುದು ಭವರೋಗವು ;<br/>	ಎಲ್ಲಿ ನೆಲಸದೊ ಚಾಗವು,–ದಿಟ<br/>	ವಲ್ಲಿ ಸೇರದು ಯೋಗವು !<br/>ಗಗನವೇ ಮನೆ ! ಹಸುರೆ ಹಾಸಿಗೆ ! ಮನೆಯು ಸಾಲ್ವುದೆ ಚಾಗಿಗೆ ?<br/>ಹಸಿಯೊ, ಬಿಸಿಯೋ ? ಬಿದಿಯು ಕೊಟ್ಟಾಹಾರವನ್ನವು ಯೋಗಿಗೆ !<br/>ಏನು ತಿಂದರೆ, ಏನು ಕುಡಿದರೆ, ಏನು ? ಆತ್ಮಗೆ ಕೊರತೆಯೆ ?<br/>ಸರ್ವಪಾಪವ ತಿಂದುತೇಗುವ ಗಂಗೆಗೇಂ ಕೊಳೆ-ಕೊರತೆಯೆ ?<br/>ನೀನು ಮಿಂಚೈ ! ನೀನು ಸಿಡಿಲೈ ! ಮೊಳಗು ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <div>ನಿಜವನರಿತವರೆಲ್ಲೊ ಕೆಲವರು ; ನಗುವರುಳಿದವರೆಲ್ಲರೂ<br/>ನಿನ್ನ ಕಂಡರೆ, ಹೇ ಮಹಾತ್ಮನೆ ! ಕುರುಡರೇನನು ಬಲ್ಲರು ?<br/>ಗಣಿಸದವರನು ಹೋಗು, ಮುಕ್ತನೆ, ನೀನು ಊರಿಂದೂರಿಗೆ<br/>ಸೊಗವ ಬಯಸದೆ, ಅಳಲಿಗಳುಕದೆ ! ಕತ್ತಲಲಿ ಸಂಚಾರಿಗೆ<br/>	ನಿನ್ನ ಬೆಳಕನು ನೀಡೆಲೈ ;–ಸಂ<br/>	ಸಾರ ಮಾಯೆಯ ದೂಡೆಲೈ !<br/>ಇಂತು ದಿನದಿನ ಕರ್ಮಶಕ್ತಿಯು ಮುಗಿವವರೆಗೂ ಸಾಗೆಲೈ !<br/>ನಾನು ನೀನುಗಳಳಿದು ಆತ್ಮದೊಳಿಳಿದು ಕಡೆಯೊಳು ಹೋಗೆಲೈ !<br/>ಏಳು, ಮೇಲೇಳೇಳು, ಸಾಧುವೆ, ಹಾಡು ಚಾಗಿಯ ಹಾಡನು !<br/>ತತ್ತ್ವಮಸಿ ಎಂದರಿತು ಹಾಡೈ, ಧೀರ ಸಂನ್ಯಾಸಿ–<br/>		ಓಂ ! ತತ್ ! ಸತ್ ! ಓಂ !</div>
  <div/>
  <p>ಇಂಥ ವೀರಸಂನ್ಯಾಸಿಗಳಾದ ವಿವೇಕಾನಂದರ ಧೀರ ಗಂಭೀರ ಜೀವನವನ್ನು ಅಧ್ಯಯನ ಮಾಡಿದರೆ ಎಂತಹ ಸಪ್ಪೆ ಮನುಷ್ಯನೂ ವೀರಾವೇಶದಿಂದ ಒಮ್ಮೆ ಮೈಕೊಡಹಿ ಏಳದಿರಲಾರ.</p>
  <div>ಸ್ವಾಮಿ ಪುರುಷೋತ್ತಮಾನಂದ</div>
  <div>ಶ್ರೀವಿವೇಕಾನಂದ ಸ್ತೋತ್ರ</div>
  <div>		ಮೂರ್ತಮಹೇಶ್ವರಮುಜ್ಜ್ವಲ ಭಾಸ್ಕರ-<br/>		ಮಿಷ್ಟಮಮರ ನರವಂದ್ಯಮ್<br/>		ವಂದೇ ವೇದತನುಮುಜ್ಝಿತ ಗರ್ಹಿತ<br/>		ಕಾಮಕಾಂಚನ ಬಂಧಮ್</div>
  <div/>
  <div>		ಕೋಟಿಭಾನುಕರದೀಪ್ತ ಸಿಂಹಮಹೋ<br/>		ಕಟಿತಟಕೌಪೀನವಂತಮ್<br/>		ಅಭೀರಭೀಃ ಹುಂಕಾರ ನಾದಿತ ದಿಙ್ಮುಖ<br/>		ಪ್ರಚಂಡ ತಾಂಡವನೃತ್ಯಮ್</div>
  <div/>
  <div>		ಭುಕ್ತಿ ಮುಕ್ತಿ ಕೃಪಾಕಟಾಕ್ಷ ಪ್ರೇಕ್ಷಣ-<br/>		ಮಘದಲ ವಿದಲನ ದಕ್ಷಮ್<br/>		ಬಾಲಚಂದ್ರಧರಮಿಂದು ವಂದ್ಯಮಿಹ<br/>		ನೌಮಿ ಗುರು ವಿವೇಕಾನಂದಮ್</div>
  <div>–ಶರಚ್ಚಂದ್ರ ದೇವಶರ್ಮಾ (‘ಇಂದು’)</div>
  <div>ಮಹೇಶ್ವರನೇ ಅವತರಿಸಿದಂತಿರುವ, ಸೂರ್ಯನಂತೆ ಉಜ್ಜ್ವಲಿಸುತ್ತಿರುವ, ಸುರ-ನರರಿಂದ ವಂದ್ಯನಾದ, ವೇದಗಳೇ ದೇಹವನ್ನು ಧರಿಸಿ ಬಂದಂತಿರುವ, ಹೇಯವಾದ ಕಾಮ-ಕಾಂಚನಗಳನ್ನು ಪೂರ್ಣವಾಗಿ ಜಯಿಸಿದ, ಕೋಟಿ ಸೂರ್ಯ ಕಿರಣಕಾಂತಿಯಿಂದ ಜ್ವಲಿಸುವ ಕೌಪೀನಧಾರೀ ಪುರುಷಸಿಂಹನಾದ, ‘ಹೆದರದಿರಿ! ಹೆದರದಿರಿ !’ ಎಂಬ ಭವ್ಯನಾದದಿಂದ ಪ್ರಚಂಡ ತಾಂಡವವನ್ನಾಡುತ್ತಿರುವ, ಕಡೆ ಗಣ್ಣಿನ ನೋಟಮಾತ್ರದಿಂದಲೇ ಭುಕ್ತಿ-ಮುಕ್ತಿಗಳನ್ನು ಕರುಣಿಸುವ ಮತ್ತು ಪಾಪ ರಾಶಿಯನ್ನು ನಾಶಮಾಡಬಲ್ಲ, ಬಾಲಚಂದ್ರನನ್ನು ಧರಿಸಿರುವ ಸಾಕ್ಷಾತ್ ಶಿವನೇ ಆದ ಮತ್ತು ‘ಇಂದು’ವಂದ್ಯನಾದ ಗುರು ಶ್ರೀವಿವೇಕಾನಂದರಿಗೆ ನಮಸ್ಕರಿಸು ತ್ತೇನೆ.</div>
  <h1>ಚಿತ್ರಗಳ ವಿವರಣೆ</h1>
  <div>1</div>
  <div>ಭಗವಾನ್ ಶ್ರೀರಾಮಕೃಷ್ಣ.</div>
  <div>2</div>
  <div>ಶ್ರೀಮಾತೆ ಶಾರದಾದೇವಿ.</div>
  <div>3</div>
  <div>ಭುವನೇಶ್ವರೀ ದೇವಿ–ನರೇಂದ್ರನ ತಾಯಿ.</div>
  <div>4</div>
  <div>ನರೇಂದ್ರನ ಹಸ್ತ. ತನ್ನ ಕೈಯಲ್ಲಿ ‘ಸಂನ್ಯಾನದ ರೇಖೆ’ ಇದೆಯೆಂದು ನರೇಂದ್ರ ಹೆಮ್ಮೆಯಿಂದ ಹೇಳಿಕೊಳ್ಳುತ್ತಿದ್ದ.</div>
  <div>5</div>
  <div>ವಿಶ್ವನಾಥದತ್ತನ ವಂಶಪರಂಪರಾಗತ ಮನೆ (ಮುಂಭಾಗದಲ್ಲಿರುವುದು).</div>
  <div>6</div>
  <div>ಕಾಶೀಪುರದ ಉದ್ಯಾನಗೃಹ–ಶ್ರೀರಾಮಕೃಷ್ಣರು ತಮ್ಮ ಕೊನೆಯ ದಿನಗಳನ್ನು ಕಳೆದ ಸ್ಥಳ.</div>
  <div>7</div>
  <div>ರಾಮಚಂದ್ರ ದತ್ತ–ನರೇಂದ್ರನ ತಂದೆಯ ಸಂಬಂಧಿ ; ಶ್ರೀರಾಮಕೃಷ್ಣರನ್ನು ಕಾಣುವಂತೆ ನರೇಂದ್ರನಿಗೆ ಸಲಹೆ ನೀಡಿದವನು.</div>
  <div>8</div>
  <div>ಪ್ರೊ <span class="en">॥ W. W. </span>ಹೇಸ್ವೀ–ನರೇಂದ್ರನ ಕಾಲೇಜಿನ ಪ್ರಿನ್ಸಿಪಾಲ್ ; ಸಮಾಧಿಸ್ಥಿತಿಯನ್ನು ವರ್ಣಿಸುತ್ತ ಶ್ರೀರಾಮಕೃಷ್ಣರ ಬಗ್ಗೆ ಪ್ರಸ್ತಾಪಿಸಿ, ನರೇಂದ್ರನ ಕುತೂಹಲವನ್ನು ಜಾಗೃತಗೊಳಿಸಿದವರು.</div>
  <div>9</div>
  <div>ಕಾಶೀಪುರದಲ್ಲಿ ನರೇಂದ್ರ, (1886).</div>
  <div>10</div>
  <div>ಶ್ರೀರಾಮಕೃಷ್ಣರು ತಮ್ಮ ಮಹಾಸಮಾಧಿ ಸನ್ನಿಹಿತವಾದಾಗ ಒಂದು ದಿನ ನರೇಂದ್ರನನ್ನು ಕರೆಸಿ ಪಕ್ಕದಲ್ಲಿ ಕುಳ್ಳಿರಿಸಿಕೊಳ್ಳುತ್ತಾರೆ. ತಮಗೆ ಮಾತನಾಡಲೂ ಆಗದಿದ್ದಂತಹ ಆ ಸ್ಥಿತಿಯಲ್ಲಿ, ಒಂದು ಕಾಗದದಲ್ಲಿ ಈ ಚಿತ್ರವನ್ನು ಬರೆದು ತೋರಿಸುತ್ತಾರೆ. ಬಂಗಾಳೀ ಲಿಪಿಯಲ್ಲಿ ಬರೆದಿರುವುದೇ ನೆಂದರೆ–“ಜಯ್ ರಾಧೇ ಪ್ರೇಮಮಯಿ. ನರೇನ್ ಶಿಕ್ಷೇ ದಿಬೇ ಯಾಖನ್ ಘರೇ ಬಾಹಿರೇ ಹಾಕ್ ದಿಬೇ. ಜಯ್ ರಾಧೇ.” ಇದರ ಅರ್ಥ–“ದಿವ್ಯ ಪ್ರೇಮಭರಿತಳಾದ ರಾಧೆಗೆ ಜಯವಾಗಲಿ. ನರೇಂದ್ರನು (ಭಾರತದ) ಒಳಗೂ ಹೊರಗೂ ಸಂಚರಿಸಿ ಬೋಧನೆ ಮಾಡುತ್ತಾನೆ. ಜಯ ರಾಧೇ.” ಚಿತ್ರದಲ್ಲಿ ಕಾಣುವ ವ್ಯಕ್ತಿ ಸ್ವತಃ ಶ್ರೀರಾಮಕೃಷ್ಣರೇ (ಗಂಟಲಿನ ಹುಣ್ಣನ್ನು ಗಮನಿಸಿ) ; ನವಿಲೇ ನರೇಂದ್ರ. (ನೋಡಿ : ಪುಟ 204)</div>
  <div>11</div>
  <div>ಶ್ರೀರಾಮಕೃಷ್ಣರ ಮಹಾಸಮಾಧಿಯ ಬಳಿಕ–ಅವರ ಶಿಷ್ಯರು ಹಾಗೂ ಗೃಹೀಭಕ್ತರು. 26 ಎಂದು ಗುರುತಿಸಲಾಗಿರುವವನೇ ನರೇಂದ್ರ.</div>
  <div>12</div>
  <div>ಬಾರಾನಾಗೋರ್ ಮಠ–ಶ್ರೀರಾಮಕೃಷ್ಣರ ಮಹಾಸಂಘದ ಮೊದಲ ಕೇಂದ್ರ.</div>
  <div>13</div>
  <div>ಬಾರಾನಾಗೋರ್ ಮಠದಲ್ಲಿ (1887). ನಿಂತಿರುವವರು (ಎಡದಿಂದ) : ಶಿವಾನಂದ, ರಾಮಕೃಷ್ಣಾ ನಂದ, ವಿವೇಕಾನಂದ, ಪ್ರೇಮಾನಂದ, ದೇವೇಂದ್ರನಾಥ ಮಜುಮ್ದಾರ, ಮಹೇಂದ್ರನಾಥ ಗುಪ್ತ, ತ್ರಿಗುಣಾತೀತಾನಂದ, ಒಬ್ಬ ಗೃಹೀಭಕ್ತ. ಕುಳಿತಿರುವವರು : ನಿರಂಜನಾನಂದ, ಶಾರದಾನಂದ, ಬ್ರಹ್ಮಾನಂದ, ಅಭೇದಾನಂದ.</div>
  <div>14</div>
  <div>1897ರ ಚಿತ್ರ. (ಎಡದಿಂದ) ತ್ರಿಗುಣಾತೀತಾನಂದ, ಶಿವಾನಂದ, ವಿವೇಕಾನಂದ, ತುರೀಯಾನಂದ, ಬ್ರಹ್ಮಾನಂದ. (ಕೆಳಗಡೆ) ವಿವೇಕಾನಂದರ ಪ್ರಥಮ ಸಂನ್ಯಾಸೀ ಶಿಷ್ಯರಾದ ಸದಾನಂದ.</div>
  <div>15</div>
  <div>ಸುರೇಂದ್ರನಾಥ ಮಿತ್ರ ಹಾಗೂ</div>
  <div>16</div>
  <div>ಬಲರಾಮ ಬೋಸ್-ಬಾರಾನಾಗೋರ್ ಮಠದ ದಿನಗಳಲ್ಲಿ ಮಠದ ಆಧಾರಸ್ತಂಭಗಳಂತಿದ್ದ ಗೃಹೀ ಭಕ್ತರು.</div>
  <div>17</div>
  <div>ಪರಿವ್ರಾಜಕ ಸ್ವಾಮಿ ವಿವೇಕಾನಂದ.</div>
</html>
