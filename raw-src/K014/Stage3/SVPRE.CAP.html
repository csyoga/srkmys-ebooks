<?xml version="1.0"?>
<html>
  <p> </p>
  <div>  </div>
  <div>  </div>
  <div>ಸ್ವಾಮಿ ವಿವೇಕಾನಂದರು ಸ್ವಾಭಾವಿಕವಾಗಿ  ಅದ್ಭುತ ಪ್ರತಿಭಾಸಂಪನ್ನರು. ಅವರ ಬುದ್ಧಿ  ವಿದ್ಯುದ್ವೇಗದಿಂದ ಸಂಚಾರ ಮಾಡತಕ್ಕದ್ದು  ; ಅದು ಒಮ್ಮೆ ಲೀಲೆಯಿಂದ ಸಮುದ್ರತಳಕ್ಕೆ  ಧುಮುಕುವುದು ; ಇನ್ನೊಮ್ಮೆ ಪಕ್ಷಿಯಂತೆ  ಗಿರಿಶಿಖರಕ್ಕೆ ಹಾರುವುದು ; ಮತ್ತೊಮ್ಮೆ  ಹುಲ್ಲುಗಾವಲಿನ ಮೇಲೆ ಮಂದ ಮಾರುತದಂತೆ ಸುಳಿದಾಡುವುದು.  ಒಂದು ತೀಕ್ಷ ್ಣತೆ, ಒಂದು ಲಘುತೆ, ಒಂದು ಆವೇಶ, ಒಂದು  ವಿಲಾಸ–ಇವು ಆ ಬುದ್ಧಿಯ ಗುಣಗಳು.  ಅವರು ಸಂಸ್ಕೃತದಲ್ಲಿ ವ್ಯಾಕರಣ ತರ್ಕಶಾಸ್ತ್ರಗಳನ್ನು  ಸಾಂಗವಾಗಿ ಅಭ್ಯಾಸಮಾಡಿ ದ್ದರು. ಹಾಗೆಯೇ ಇಂಗ್ಲೀಷಿನಲ್ಲಿ  ಕಾವ್ಯ ಇತಿಹಾಸಗಳನ್ನೂ ವಿಜ್ಞಾನಶಾಸ್ತ್ರ ತತ್ತ್ವಮೀಮಾಂಸೆಗಳನ್ನೂ  ವಿಸ್ತಾರವಾಗಿ ಪರಾಮರ್ಶಿಸಿ ಸ್ವಾಧೀನಪಡಿಸಿ ಕೊಂಡಿದ್ದರು.  ಈ ಉಭಯ ವಿದ್ಯಾಪ್ರಾವೀಣ್ಯಕ್ಕೆ ಅನುರೂಪವಾದ ವಾಗ್ಧೋರಣೆ,  ತದನುಗುಣವಾದ ಉತ್ತಾಲಧ್ವನಿ, ಉನ್ನತವಾದ ವರ್ಚಸ್ವಿ  ಯಾದ ಗಂಭೀರಾಕಾರ, ಸಕಲಜನಮನೋಗ್ರಾಹಿಯಾದ  ಹಾಸ್ಯ ವಿನೋದ ರಸಿಕತೆ, ಹೃದಯವಿದ್ರಾವಕವಾದ ಗಾನಮಾಧುರ್ಯ–ಇವೆಲ್ಲವೂ  ಅವ ರಲ್ಲಿ ಸಮ್ಮಿಳಿತವಾಗಿದ್ದುವು. ನಾನಾ ಗುಣಶಕ್ತಿಗಳಿಗೆ  ಕಿರೀಟಪ್ರಾಯವಾಗಿ ದ್ದುದು ಶ್ರೀರಾಮಕೃಷ್ಣ ಪರಮಹಂಸ  ಗುರುಗಳ ಅನುಗ್ರಹ.  </div>
  <div>ವಿವೇಕಾನಂದರು ಸಂನ್ಯಾಸಿಯಾದರೂ ಜೀವನವನ್ನು  ತುಚ್ಛವೆಂದೆಣಿಸಿದ ವರಲ್ಲ. ಈ ಜಗತ್ತು ಭಗವಂತನದು  ; ಇದರ ಜೀವನವು ಭಗವಂತನದು. ಆದ  ಕಾರಣ ಬದುಕಿನ ವಿಷಯದಲ್ಲಿ ನಮಗೆ ಆದರ ಗೌರವಗಳಿರಬೇಕು  ; ಬದುಕು ಕೆಡುಕೆನ್ನದಿರಿ ;  ಪೌರುಷದಿಂದ ಬದುಕಿರಿ, ತೇಜಸ್ಸಿನಿಂದ ಬದುಕಿರಿ, ನಗುಮುಖದಿಂದ  ಬದುಕಿರಿ–ಹೀಗೆಂಬ ಜೀವನೋತ್ಸಾಹವು ವಿವೇಕಾ  ನಂದರ ಭೇರಿಯಿಂದ ಧ್ವನಿತವಾಗುತ್ತಿದೆ.  </div>
  <div>ಡಿ. ವಿ. ಜಿ.   </div>
</html>
