<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬ್ರಹ್ಮಸೂತ್ರಗಳು</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000e.1">
		<h1 class="level1-title" epub:type="title">ಪೀಠಿಕೆ</h1>
		<p>ಭಾರತವರ್ಷದ ತತ್ತ್ವೋದಯದ ಯುಗದಲ್ಲಿ ರಚಿಸಲ್ಪಟ್ಟ ‘ಸೂತ್ರಗಳು’ ಒಂದು ಅಸದೃಶ- ಸಾಹಿತ್ಯವಾಗಿದೆ. ಅತ್ಯಂತ ಪ್ರಾಚೀನವಾದ ಶ್ರೌತ-ಗೃಹ್ಯ-ಧರ್ಮ-ಸೂತ್ರಗಳಲ್ಲದೆ ನ್ಯಾಯ ವೈಶೇಷಿಕ, ಸಾಂಖ್ಯ, ಯೋಗ, ಪೂರ್ವಮೀಮಾಂಸೆ ಮತ್ತು ಉತ್ತರ ಮೀಮಾಂಸೆ–ಎಂಬ ಆರು ಪ್ರಸಿದ್ಧ ವಾದ ದರ್ಶನಗಳಿಗೂ ಸೂತ್ರಗಳಿವೆ. ಸೂತ್ರಗಳು ಸಂಕ್ಷಿಪ್ತವಾಗಿದ್ದು ಅರ್ಥವನ್ನು ಸೂಚಿಸಬೇಕು; ಮಿತವಾದ ಅಕ್ಷರಗಳಿಂದಲೂ ಪದಗಳಿಂದಲೂ ರಚಿಸಲ್ಪಟ್ಟು ಸರ್ವತಃ ಸಾರಭೂತವಾಗಿರಬೇಕು; ಇವುಗಳನ್ನು ಮನೀಷಿಗಳು ಸೂತ್ರಗಳೆಂದು ಕರೆಯುತ್ತಾರೆ. <sup><a epub:type="noteref" href="999-aside.xhtml#id-000e-01">೧</a></sup> ಆದರೆ ಅಕ್ಷರಗಳನ್ನೂ ಪದಗಳನ್ನೂ ಆದಷ್ಟೂ ಕಡಿಮೆ ಮಾಡಬೇಕೆಂಬ ಕಾತರದಲ್ಲಿ ಸೂತ್ರಗಳು ಅತ್ಯಂತ ಹ್ರಸ್ವವಾಗಿ ಭಾಷ್ಯದ ಸಹಾಯವಿಲ್ಲದೆ ಅವುಗಳನ್ನು ಅರ್ಥಮಾಡಿಕೊಳ್ಳಲು ಸಾಧ್ಯವಿಲ್ಲ. ಹಿಂದಿನ ಕಾಲದಲ್ಲಿ ಶಿಷ್ಯನು ಸೂತ್ರಗಳನ್ನು ಅರ್ಥದೊಂದಿಗೆ ಗುರುಮುಖದಿಂದಲೇ ಕಲಿಯುತ್ತಿದ್ದನು. ಭಾಷ್ಯಕಾರರು ಸೂತ್ರ ಗಳ ತಾತ್ಪರ್ಯವನ್ನು ನಿರ್ಣಯಿಸುವಾಗ ಉಪಕ್ರಮ, ಉಪಸಂಹಾರ, ಅಭ್ಯಾಸ, ಅಪೂರ್ವತೆ, ಫಲ, ಅರ್ಥವಾದ, ಉಪಪತ್ತಿ–ಎಂಬ ವಿಧಿಗಳನ್ನು ಸ್ವೀಕರಿಸಿರುತ್ತಾರೆ.<sup><a epub:type="noteref" href="999-aside.xhtml#id-000e-02">೨</a></sup> ಸೂತ್ರಗಳ ಉದ್ದೇಶವು ಎರಡು ಬಗೆಯಾಗಿರುತ್ತದೆ : (೧) ತಾವು ಪ್ರತಿಪಾದಿಸುವ ತತ್ತ್ವದ ಮಂಡನ; (೨) ಇದಕ್ಕೆ ವಿರುದ್ಧ ವಾಗಿರುವ ಪಕ್ಷಗಳ ಖಂಡನೆ. ಈ ದೃಷ್ಟಿಯಿಂದ ಸೂತ್ರಗಳು ವಿಮರ್ಶಾತ್ಮಕವೂ ರಚನಾತ್ಮಕವೂ ಆಗಿವೆ.</p>
		<section class="level2 numbered" id="id-000f.1">
			<h2 class="level2-title" epub:type="title">ಬ್ರಹ್ಮಸೂತ್ರಗಳು</h2>
			<p>ಬ್ರಹ್ಮಸೂತ್ರಗಳು ಉತ್ತರಮೀಮಾಂಸೆಯ ಅಥವಾ ವೇದಾಂತ-ದರ್ಶನದ ಪ್ರಸಿದ್ಧವಾದ ಕೈಪಿಡಿ. ಬ್ರಹ್ಮಸೂತ್ರಗಳಿಗೆ ವೇದಾಂತಸೂತ್ರಗಳೆಂಬ ಹೆಸರು ಇದೆ. ವೇದಗಳ ಅಂತವೆನಿಸಿರುವ ಉಪನಿಷತ್ತುಗಳಲ್ಲಿ ಪ್ರತಿಪಾದಿತವಾಗಿರುವ ತತ್ತ್ವಗಳಿಗೆ ವೇದಾಂತವೆಂದು ಹೆಸರು. ‘ಬ್ರಹ್ಮ ಸೂತ್ರಗಳು ವೇದಾಂತವಾಕ್ಯಗಳೆಂಬ ಕುಸುಮಗಳನ್ನು ಮಾಲೆಯಾಗಿ ಕಟ್ಟಲು ಬಂದಿರುತ್ತವೆ'<sup><a epub:type="noteref" href="999-aside.xhtml#id-000f-01">೨</a></sup>ಎಂದು ಶ್ರೀಶಂಕರಾಚಾರ್ಯರು ತಮ್ಮ ಸೂತ್ರಭಾಷ್ಯದಲ್ಲಿ (೧. ೧. ೩) ಹೇಳಿರುತ್ತಾರೆ. ಇವುಗಳು ಶಾರೀರಕ-ಸೂತ್ರಗಳೆಂದೂ ಕರೆಯಲ್ಪಟ್ಟಿವೆ. ಶರೀರವೆಂದರೆ ದೇಹ; ರೀರದಲ್ಲಿ ಇರುವವನಿಗೆ ಎಂದರೆ ಆತ್ಮನಿಗೆ ಶಾರೀರಕನೆಂದು ಹೆಸರು. ಶರೀರದಲ್ಲಿರುವ ಜೀವನ ಬ್ರಹ್ಮತ್ವವನ್ನು ಕುರಿತು ವಿಚಾರಮಾಡುವುದರಿಂದ ಈ ಸೂತ್ರಗಳಿಗೆ ಶಾರೀರಕ-ಸೂತ್ರಗಳೆಂಬ ಹೆಸರು ಬಂದಿದೆ. <sup><a epub:type="noteref" href="999-aside.xhtml#id-000f-02">೪</a></sup>ಇವು ಸಂನ್ಯಾಸಿಗಳಿಗೆ ಬೇಕಾದ ಗ್ರಂಥವಾಗಿರುವುದರಿಂದ ಇದನ್ನು ಭಿಕ್ಷು-ಸೂತ್ರಗಳೆಂದೂ ಕರೆಯುತ್ತಾರೆ. ಪಾಣಿನಿಯು 'ಪರಾಶರ್ಯಶಿಲಾಲಿಭ್ಯಾಂ ಭಿಕ್ಷುನಟಸೂತ್ರಯೋಃನ್ಃ' ಎಂಬ ಸೂತ್ರದಲ್ಲಿ ವ್ಯಾಸರು ಭಿಕ್ಷುಸೂತ್ರಗಳ ಕರ್ತೃವೆಂದು ಸೂಚಿಸಿದ್ದಾರೆ. ಪೂರ್ವಮೀಮಾಂಸೆಯು ಕರ್ಮವನ್ನು ಕುರಿತು ಜಿಜ್ಞಾಸೆ ಮಾಡಿದರೆ ಉತ್ತರಮೀಮಾಂಸೆಯು ಬ್ರಹ್ಮವನ್ನು ಕುರಿತು ಜಿಜ್ಞಾಸೆ ಮಾಡುತ್ತದೆ. ಇವೆರಡು ಮೀಮಾಂಸೆಗಳೂ ಸಮಸ್ತವೇದವನ್ನು ಕುರಿತು ಜಿಜ್ಞಾಸೆ ಮಾಡುತ್ತವೆ. ಶ್ರೀಭಾಷ್ಯದಲ್ಲಿ ಉದಾಹರಿಸಿರುವ ವೃತ್ತಿಕಾರರ ಮತದ ಪ್ರಕಾರ ಕರ್ಮಮೀಮಾಂಸೆಯೂ ಬ್ರಹ್ಮಮೀಮಾಂ ಸೆಯೂ ಒಂದೇ ಶಾಸ್ತ್ರವಾಗಿದೆ: ಜೈಮಿನಿಯ ಮತದೊಂದಿಗೆ ಹದಿನಾರು ಅಧ್ಯಾಯಗಳನ್ನು ಒಳಕೊಂಡಿರುವಂತೆ ಈ ಶಾರೀರಕವು ಸಂಬಂಧಪಟ್ಟಿದೆ'<sup><a epub:type="noteref" href="999-aside.xhtml#id-000f-03">೧</a></sup>(೧. ೧. ೧)</p>
		</section>
	</section>
</body>
</html>
