<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬ್ರಹ್ಮಸೂತ್ರಗಳು</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-001">
		<h1 class="level1-title" epub:type="title">ಮೊದಲನೆಯ ಅಧ್ಯಾಯ</h1>
		<section class="level2 numbered" id="id-1.1">
			<h2 class="level2-title" epub:type="title">ಮೊದಲನೆಯ ಪಾದ</h2>
			<section class="level3 numbered" id="id-1.1.1">
				<h3 class="level3-title" epub:type="title"><span class="num">೧.</span> ಜಿಜ್ಞಾಸಾಧಿಕರಣ</h3>
				<p class="text-center"><strong>ಅಥಾತೋ ಬ್ರಹ್ಮಜಿಜ್ಞಾಸಾ ॥ ೧ ॥</strong></p>
				<p><strong>೧. ಇನ್ನು ಆದುದರಿಂದ ಬ್ರಹ್ಮವನ್ನು ಅರಿತುಕೊಳ್ಳಲು ಇಚ್ಛಿಸಬೇಕು.</strong></p>
				<p><strong>ಅಥ</strong>–ಕೆಲವು ಆವಶ್ಯಕವಾದ ನಿಯಮಗಳನ್ನು ಮೊದಲು ಅನುಸರಿಸಿದಮೇಲೆ ಬ್ರಹ್ಮವನ್ನು ಅರಿತುಕೊಳ್ಳಲು ಬಯಕೆಯು ಹುಟ್ಟುತ್ತದೆ ಎಂಬುದನ್ನು ಅಥ-ಶಬ್ದವು ಸೂಚಿಸುತ್ತದೆ. ಅಥ- ಶಬ್ದಕ್ಕೆ ಅನಂತರ ಅಥವಾ ಆಮೇಲೆ ಎಂಬುದು ಅರ್ಥ. ಹೀಗೆ ಅಥ-ಶಬ್ದಕ್ಕೆ <strong>ಆನಂತರ್ಯವೇ</strong> ಅರ್ಥವಾದರೆ ಯಾವ ನಿಯಮಗಳನ್ನು ಅವಶ್ಯವಾಗಿ ಅನುಸರಿಸಬೇಕು ? ವೇದಾಧ್ಯಯನವು ಆಗಿರಲಾರದು ; ಏಕೆಂದರೆ ಇದು ಪೂರ್ವಮೀಮಾಂಸೆಯ ವಿಷಯವಾದ ಧರ್ಮಜಿಜ್ಞಾಸೆಗೂ ವೇದಾಂ ತದ ವಿಷಯವಾದ ಬ್ರಹ್ಮಜಿಜ್ಞಾಸೆಗೂ ಸಮಾನವಾಗಿರುತ್ತದೆ. ಪೂರ್ವಮೀಮಾಂಸೆಯಿಂದ ಹೊಂದಬಹುದಾದ ಕರ್ಮ-ಜ್ಞಾನವು ಆಗಿರಲಾರದು ; ಏಕೆಂದರೆ ವೇದಾಂತವನ್ನು ಅಧ್ಯಯನ ಮಾಡಿದವನು ಧರ್ಮಜಿಜ್ಞಾಸೆಯನ್ನು ಮಾಡುವುದಕ್ಕೂ ಮೊದಲೇ ಬ್ರಹ್ಮಜಿಜ್ಞಾಸೆಯನ್ನು ಮಾಡ ಬಹುದು. ಧರ್ಮಜ್ಞಾನದ ಫಲ ಅಭ್ಯುದಯ ; ಇದನ್ನು ಹೊಂದಲು ಅನುಷ್ಠಾನವು ಆವಶ್ಯಕ. ಇದಲ್ಲದೆ ಜಿಜ್ಞಾಸೆಗೆ ವಿಷಯವಾದ ಧರ್ಮವು ಮುಂದೆ ಉಂಟಾಗತಕ್ಕದ್ದು, ಜ್ಞಾನಕಾಲದಲ್ಲಿ ಇರುವುದಿಲ್ಲ; ಏಕೆಂದರೆ ಇದು ಪುರುಷವ್ಯಾಪಾರಕ್ಕೆ ಅಧೀನವಾಗಿದೆ. ಜ್ಞಾನದ ಫಲವೆ ನಿಃಶ್ರೇಯಸ್ಸು ; ಇದನ್ನು ಪಡೆಯಲು ಯಾವ ಅನುಷ್ಠಾನವೂ ಬೇಕಾಗಿಲ್ಲ. ಜಿಜ್ಞಾಸೆಗೆ ವಿಷಯ ವಾದ ಬ್ರಹ್ಮವು ಎಲ್ಲ ಕಾಲದಲ್ಲಿಯೂ ನಿತ್ಯವಾಗಿರುವುದರಿಂದ ಪುರುಷವ್ಯಾಪಾರಕ್ಕೆ ಅಧೀನವಲ್ಲ. ಈ ಎರಡು ಜಿಜ್ಞಾಸೆಗಳ ಚೋದನಾಪ್ರವೃತ್ತಿಗಳೇ ಬೇರೆಬೇರೆಯಾಗಿರುತ್ತವೆ. ಧರ್ಮ- ಚೋದನೆಯು ಮನುಷ್ಯನನ್ನು ಕರ್ಮದಲ್ಲಿ ತೊಡಗಿಸುತ್ತಲೇ ಇದ್ದರೆ ಬ್ರಹ್ಮ-ಚೋದನೆಯು ಜ್ಞಾನವನ್ನು ಮಾತ್ರ ಉಂಟುಮಾಡುತ್ತದೆ.</p>
				<p>ಬ್ರಹ್ಮಜಿಜ್ಞಾಸೆಗೆ ಮೊದಲೇ ಅನುಸರಿಸಬೇಕಾದ ನಿಯಮಗಳು ಯಾವುವೆಂದರೆ : (೧) <strong>ನಿತ್ಯಾ ನಿತ್ಯವಸ್ತುವಿವೇಕಃ</strong> ; ಯಾವುದು ನಿತ್ಯ, ಯಾವುದು ಅನಿತ್ಯ ಎಂಬ ವಿವೇಚನೆ. (೨) <strong>ಇಹಾ ಮುತ್ರಾರ್ಥಫಲಭೋಗವಿರಾಗಃ</strong> ; ಈ ಲೋಕದ ಮತ್ತು ಪರಲೋಕದ ವಿಷಯಭೋಗಗಳಲ್ಲಿ ಆಸಕ್ತಿಯಿಲ್ಲದಿರುವುದು. (೩) <strong>ಶಮದಮಾದಿ ಸಾಧನಸಂಪತ್</strong> ; ಶಮ ದಮ ಉಪರತಿ ತಿತಿಕ್ಷೆ ಸಮಾಧಾನ ಮತ್ತು ಶ್ರದ್ಧೆ ಎಂಬ ಸಾಧನೆಗಳ ಸಂಪತ್ತು. (೪)<strong> ಮುಮುಕ್ಷುತ್ವಮ್</strong>​ ; ಮೋಕ್ಷಕ್ಕಾಗಿ ಬಯಕೆ. ಪ್ರತ್ಯಗಾತ್ಮನು ನಿತ್ಯನೆಂದೂ ದೇಹೇಂದ್ರಿಯವಿಷಯಾದಿಗಳು ಅನಿತ್ಯವೆಂದೂ ಅರಿತುಕೊಂಡರೆ ಸರ್ವಭೋಗಗಳಲ್ಲಿಯೂ ವಿರಕ್ತಿಯುಂಟಾಗುವುದು. ಅನಂತರ ಶಮದಮಾದಿಗಳು ತಾವಾಗಿಯೇ ಉತ್ಪನ್ನವಾಗುತ್ತವೆ. ಹೀಗೆ ಅಥ-ಶಬ್ದವು ಸಾಧನಸಂಪತ್ತಿಯ ಆನಂತರ್ಯವನ್ನು ಸೂಚಿಸುತ್ತದೆ.</p>
				<p><strong>ಅತಃ</strong> - ಈ ಶಬ್ದವು ಕಾರಣವನ್ನು ಸೂಚಿಸುತ್ತದೆ ; ಏಕೆಂದರೆ ವೇದವೇ ಅಗ್ನಿಹೋತ್ರಾದಿ- ಶ್ರೇಯಃಸಾಧನಗಳ ಫಲವು ಅನಿತ್ಯವೆಂದು ತಿಳಿಸುವಾಗ<sup><a epub:type="noteref" href="999-aside.xhtml#id-1.1">೧</a></sup> ಬ್ರಹ್ಮಜ್ಞಾನದಿಂದಲೇ ಮನುಷ್ಯನ ಪರಮಪುರುಷಾರ್ಥವು ಉಂಟಾಗುವುದೆಂದು ಉಪದೇಶಿಸುತ್ತದೆ.<sup><a epub:type="noteref" href="999-aside.xhtml#id-1.2">೨</a></sup> ಆದುದರಿಂದ ಸಾಧನಸಂಪತ್ತಿಯನ್ನು ಪಡೆದಮೇಲೆಯೇ ಬ್ರಹ್ಮಜಿಜ್ಞಾಸೆಯನ್ನು ಮಾಡಬೇಕು.</p>
				<p><strong>ಬ್ರಹ್ಮಜಿಜ್ಞಾಸಾ</strong> - ಬ್ರಹ್ಮದ ಜಿಜ್ಞಾಸೆಯು ಬ್ರಹ್ಮಜಿಜ್ಞಾಸೆ.<sup><a epub:type="noteref" href="999-aside.xhtml#id-1.3">೩</a></sup> ಅರಿತುಕೊಳ್ಳಬೇಕೆಂಬ ಇಚ್ಛೆಗೆ ಜಿಜ್ಞಾಸೆಯೆಂದು ಹೆಸರು, ಸೂತ್ರಕಾರರು ಪ್ರಯೋಗಿಸಿರುವ ಈ ಶಬ್ದದಲ್ಲಿ ವಿಶೇಷ ಸ್ವಾರಸ್ಯವಿದೆ. ಬ್ರಹ್ಮಜ್ಞಾನವು ಮೂಢನಂಬಿಕೆಯಿಂದ ಉತ್ಪನ್ನವಾಗಲಾರದು, ವಿಚಾರದಿಂದಲೇ ಉತ್ಪನ್ನವಾಗಬೇಕು. ಬ್ರಹ್ಮಜ್ಞಾನವು ಉತ್ಪನ್ನವಾಗುವವರೆಗೂ ವಿಚಾರವು ನಿಲ್ಲುವುದಿಲ್ಲ. ಅರಿವಿನಲ್ಲಿ (ಎಂದರೆ ಸಾಕ್ಷಾತ್ಕಾರದಲ್ಲಿ) ಪರ್ಯವಸಾನವಾಗುವ ಜ್ಞಾನವೇ ಇಚ್ಛೆಯ ಗುರಿ ಎಂಬುದನ್ನು ಜಿಜ್ಞಾಸಾಪದದಲ್ಲಿರುವ <strong>ಸನ್​-</strong> ಪ್ರತ್ಯಯವು ಸೂಚಿಸುತ್ತದೆ.<sup><a epub:type="noteref" href="999-aside.xhtml#id-1.4">೪</a></sup> ಬ್ರಹ್ಮಜ್ಞಾನವೆ ಪುರುಷಾರ್ಥ ; ಏಕೆಂದರೆ ಅದು ಸಂಸಾರಕ್ಕೆ ಬೀಜವಾಗಿರುವ ಅವಿದ್ಯೆಯೇ ಮೊದಲಾದ ಅನರ್ಥಗಳನ್ನು ನಿಃಶೇಷವಾಗಿ ನಾಶಮಾಡುತ್ತದೆ. ಆದುದರಿಂದ ಬ್ರಹ್ಮವನ್ನು ಅರಿತುಕೊಳ್ಳಲು ಇಚ್ಛಿಸಬೇಕು.</p>
				<p>ಈಗ ಒಂದು ಆಕ್ಷೇಪಣೆಯನ್ನು ಹೇಳಬಹುದು; ಬ್ರಹ್ಮವು ಪ್ರಸಿದ್ಧವಸ್ತುವೊ ಅಥವಾ ಅಪ್ರಸಿದ್ಧವಸ್ತುವೊ ? ಪ್ರಸಿದ್ಧವಾಗಿದ್ದರೆ ಜಿಜ್ಞಾಸೆಮಾಡಬೇಕಾದ ಆವಶ್ಯಕತೆಯಿಲ್ಲ. ಅಪ್ರಸಿದ್ಧ ವಾಗಿದ್ದರೆ ಜಿಜ್ಞಾಸೆಮಾಡಲು ಆಗುವುದಿಲ್ಲ. ಇದಕ್ಕೆ ಪರಿಹಾರವನ್ನು ಹೀಗೆ ಹೇಳಿದೆ : ಬ್ರಹ್ಮವು ಪ್ರಸಿದ್ಧವಸ್ತು. ಸರ್ವಜ್ಞವೂ ಸರ್ವಶಕ್ತಿ-ಸಮನ್ವಿತವೂ ನಿತ್ಯ-ಶುದ್ಧ-ಬುದ್ಧ-ಮುಕ್ತ-ಸ್ವಭಾವ ವುಳ್ಳದ್ದೂ ಆದ ಬ್ರಹ್ಮವು ಇದೇ. <strong>ಬೃಹ್</strong	> ಎಂಬ ಧಾತುವಿನ ಪ್ರಕಾರ ಬ್ರಹ್ಮ-ಶಬ್ದದ ವ್ಯುತ್ಪತ್ತಿ ಯನ್ನು ಮಾಡಿದರೆ ನಿತ್ಯಶುದ್ಧತ್ವಾದಿಗಳು ಬ್ರಹ್ಮಕ್ಕೇ ಸೇರಿರಬೇಕೆಂದು ತಿಳಿದುಬರುತ್ತದೆ. ಬ್ರಹ್ಮ- ಶಬ್ದವು ವೇದದಲ್ಲಿ ಬಂದಿರುವುದರಿಂದ ಬ್ರಹ್ಮಮೀಮಾಂಸೆಗೆ ಮೊದಲೇ ಬ್ರಹ್ಮದ ಅಸ್ತಿತ್ವವು ನಮಗೆ ತಿಳಿದಿದ್ದರೂ ಶಬ್ದನಿಷ್ಪತ್ತಿಯಿಂದ ಬ್ರಹ್ಮದ ಗುಣಗಳನ್ನು ಅನುಮಾನಿಸಬಹುದು. ಇದಲ್ಲದೆ ಬ್ರಹ್ಮವು ಸರ್ವಾತ್ಮವಾಗಿರುವುದರಿಂದ ಅದರ ಅಸ್ತಿತ್ವವು ಪ್ರಸಿದ್ಧವಾಗಿರುತ್ತದೆ ; ಏಕೆಂದರೆ ಪ್ರತಿಯೊಬ್ಬನೂ ತಾನು ಇರುವೆನೆಂದು ಅರಿತುಕೊಂಡಿರುವನೆ ಹೊರತು ತಾನಿಲ್ಲ ವೆಂದು ಅರಿತುಕೊಂಡಿರುವುದಿಲ್ಲ. ಆತ್ಮನ ಅಸ್ತಿತ್ವವು ಪ್ರಸಿದ್ಧವಾಗಿಲ್ಲದಿದ್ದರೆ ಪ್ರತಿಯೊಬ್ಬನೂ ‘ನಾನಿಲ್ಲ’ ಎಂದೇ ಚಿಂತಿಸಬಹುದಾಗಿತ್ತು. ನಮಗೆ ತಿಳಿದಿರುವ ಆತ್ಮನೇ ಬ್ರಹ್ಮವು.</p>
				<p>ಹೀಗೆ ಬ್ರಹ್ಮವು ಆತ್ಮರೂಪದಿಂದ ಪ್ರಸಿದ್ಧವಾಗಿದ್ದರೂ ಜಿಜ್ಞಾಸೆಗೆ ಅವಕಾಶವಿದೆ ; ಏಕೆಂದರೆ ಬ್ರಹ್ಮದ ವಿಶೇಷಸ್ವರೂಪದ ವಿಷಯದಲ್ಲಿ ವಿರುದ್ಧಾಭಿಪ್ರಾಯಗಳಿವೆ. ಚೈತನ್ಯವೆಂಬ ಗುಣದಿಂದ ಕೂಡಿರುವ ಮನಸ್ಸೇ ಆತ್ಮನೆಂದು ಪ್ರಾಕೃತಜನರೂ ಲೋಕಾಯತಿಕರೂ ತಿಳಿದುಕೊಂಡಿರುತ್ತಾರೆ. ಕ್ಷಣಿಕವಾದ ಜ್ಞಾನವು ಆತ್ಮನೆಂದು ಯೋಗಾಚಾರಬೌದ್ಧರೂ, ಶೂನ್ಯವೇ ಆತ್ಮನೆಂದು ಮಾಧ್ಯಮಿಕ ಬೌದ್ಧರೂ ಅರಿತುಕೊಂಡಿರುತ್ತಾರೆ. ದೇಹಾದಿಗಳಿಗಿಂತ ಭಿನ್ನನೂ, ಕರ್ತೃವೂ, ಭೋಕ್ತೃವೂ ಆದ ಸಂಸಾರಿಯು ಇರುವನೆಂಬುದು ತಾರ್ಕಿಕರ ಮತ. ಆತ್ಮನು ಕೇವಲ ಭೋಕ್ತೃವೇ ಹೊರತು ಕರ್ತೃವಲ್ಲವೆಂಬುದು ಸಾಂಖ್ಯರ ಮತ. ಜೀವಾತ್ಮರಿಗಿಂತ ಭಿನ್ನನೂ ಸರ್ವಜ್ಞನೂ ಸರ್ವಶಕ್ತನೂ ಆದ ಈಶ್ವರನು ಇರುವನೆಂಬುದು ಯೋಗಮತ. ಆದರೆ ಬ್ರಹ್ಮವು ಅಥವಾ ಭಗವಂತನು ಭೋಕ್ತೃವಾದ ಜೀವನ ಆತ್ಮನೇ ಎಂಬುದು ವೇದಾಂತಿಗಳಿಗೆ ಇಷ್ಟವಾದ ಅಭಿಪ್ರಾಯ.</p>
				<p>ಹೀಗೆ ಕೆಲವು ಕಡೆಗಳಲ್ಲಿ ಸರಿಯಾದ ಯುಕ್ತಿಗಳನ್ನೂ ವೇದಾಂತವಾಕ್ಯಗಳನ್ನೂ ಅವಲಂಬಿಸಿ ರುವ ಅಭಿಪ್ರಾಯಗಳೂ, ಮತ್ತೆ ಕೆಲವೆಡೆಗಳಲ್ಲಿ ಕುಯುಕ್ತಿಗಳನ್ನೂ ತಪ್ಪಾಗಿ ಅರಿತುಕೊಂಡಿರುವ ವೇದಾಂತವಾಕ್ಯಗಳನ್ನೂ ಆಶ್ರಯಿಸಿರುವ ಅಭಿಪ್ರಾಯಗಳೂ ಇವೆ. ಮನುಷ್ಯನು ವಿಚಾರಮಾಡದೆ ಯಾವುದೊ ಒಂದು ಅಭಿಪ್ರಾಯವನ್ನು ಅವಲಂಬಿಸಿದರೆ ಅವನು ನಿಃಶ್ರೇಯಸ್ಸನ್ನೂ ಕಳೆದುಕೊಳ್ಳ ಬೇಕಾದೀತು, ಅನರ್ಥವನ್ನೂ ಹೊಂದಬೇಕಾದೀತು. ಆದುದರಿಂದ ಮೊದಲನೆಯ ಸೂತ್ರವು ಬ್ರಹ್ಮಜಿಜ್ಞಾಸೋಪನ್ಯಾಸದ ಮೂಲಕ ನಿಃಶ್ರೇಯಸ್ಸೆಂಬ ಪ್ರಯೋಜನವುಳ್ಳ <strong>ವೇದಾಂತವಾಕ್ಯಗಳ ಮೀಮಾಂಸೆಯನ್ನು </strong>ಅವುಗಳಿಗೆ ವಿರೋಧವಾಗದ ತರ್ಕದ ಸಹಾಯದಿಂದ ಪ್ರಾರಂಭಿಸಿರುತ್ತದೆ.</p>
				<p><strong>ವಿ.</strong> - ಶ್ರೀಭಾಷ್ಯಕಾರರೂ ಕೂಡ ಅಥ-ಶಬ್ದಕ್ಕೆ ಆನಂತರ್ಯವೆಂಬ ಅರ್ಥವನ್ನೇ ಕೊಟ್ಟಿರುತ್ತಾರೆ. ಕರ್ಮಕಾಂಡದ ವಿಚಾರವನ್ನು ಮಾಡಿದಮೇಲೆಯೇ ಬ್ರಹ್ಮವಿಚಾರವನ್ನು ಮಾಡಬೇಕೆಂಬು ದನ್ನು ಅಥ ಶಬ್ದವು ಸೂಚಿಸುತ್ತದೆ.<sup><a epub:type="noteref" href="999-aside.xhtml#id-1.5">೧</a></sup> ಮುಂದೆ ಹೆಚ್ಚು ಕಡಿಮೆ ಇದೇ ಅರ್ಥವನ್ನೇ ಶ್ರೀಕಂಠನಿಂಬಾರ್ಕ ವಲ್ಲಭ ಮೊದಲಾದ ಭಾಷ್ಯಕಾರರು ಕೊಟ್ಟಿರುತ್ತಾರೆ. ಅತಃ ಶಬ್ದವು ಹಿಂದೆ ಆಗಿ ಹೋದದ್ದು (ಎಂದರೆ ಕರ್ಮಕಾಂಡದ ಜ್ಞಾನ) ಬ್ರಹ್ಮಜಿಜ್ಞಾಸೆಗೆ ಕಾರಣವೆಂಬುದನ್ನು ಸೂಚಿಸುತ್ತದೆ. ಎಲ್ಲ ಅಂಗಗಳಿಂದ ಕೂಡಿರುವ ವೇದಗಳನ್ನು ಅಧ್ಯಯನಮಾಡಿ, ಕರ್ಮಫಲವು ಅಲ್ಪವೂ ಅಸ್ಥಿರವೂ ಎಂದು ಅರಿತುಕೊಂಡು, ಮೋಕ್ಷಾಭಿಲಾಷೆಯನ್ನು ಪಡೆದ ಕೂಡಲೇ ಅನಂತ ಸ್ಥಿರ - ಫಲವುಳ್ಳ ಬ್ರಹ್ಮಜಿಜ್ಞಾಸೆಯು ಉಂಟಾಗುತ್ತದೆ ಎಂದು ಅಭಿಪ್ರಾಯ.<sup><a epub:type="noteref" href="999-aside.xhtml#id-1.6">೨</a></sup> ಕರ್ಮ-ಜ್ಞಾನವನ್ನು ಪಡೆದ ಮೇಲೆ ಬ್ರಹ್ಮವಿಚಾರವು ಬರುತ್ತದೆ ಎಂದು ವೃತ್ತಿಕಾರರಾದ ಬೋಧಾಯನರು ಹೇಳಿರುತ್ತಾರೆ.<sup><a epub:type="noteref" href="999-aside.xhtml#id-1.7">೩</a></sup> ಬ್ರಹ್ಮ-ಶಬ್ದವು ಸ್ವಭಾವದಿಂದಲೇ ನಿಖಿಲದೋಷರಹಿತನೂ ಅವಧಿಯಿಲ್ಲದ ಅತಿಶಯವುಳ್ಳ ಕಲ್ಯಾಣಗುಣಗಣಗಳಿಂದ ಕೂಡಿರುವವನೂ ಆದ ಪುರುಷೋತ್ತಮನನ್ನು ನಿರ್ದೇಶಿಸುತ್ತದೆ.<sup><a epub:type="noteref" href="999-aside.xhtml#id-1.8">೪</a></sup> ಪೂರ್ವಮೀಮಾಂಸೆಯೂ ಬ್ರಹ್ಮಮೀಮಾಂಸೆಯೂ ಒಂದೇ ಶಾಸ್ತ್ರವಾಗಿವೆ ; ಅವುಗಳಲ್ಲಿ ಪ್ರತಿಪಾದಿಸಿರುವ ವಿಷಯದೃಷ್ಟಿಯಿಂದ ಪೂರ್ವೋತ್ತರ-ಮೀಮಾಂಸೆಗಳಿಗೆ ಭೇದವನ್ನು ಹೇಳಿದೆ.</p>
				<p>ಪರಬ್ರಹ್ಮನು ಸಿದ್ಧವಸ್ತುವಾದುದರಿಂದ ಅವನನ್ನು ನಿರ್ದೇಶಿಸಲು ಕೇವಲ ವಾಕ್ ಆದ ವೇದಾಂತಕ್ಕೆ ಸಾಮರ್ಥ್ಯವಿಲ್ಲವೆಂದು ತಿಳಿಯಕೂಡದು ; ಏಕೆಂದರೆ ವ್ಯವಹಾರದಲ್ಲಿಯೂ ಕೂಡ ಪದಕ್ಕೆ ಸಿದ್ಧವಸ್ತುವನ್ನು ತಿಳಿಯಪಡಿಸುವ ಶಕ್ತಿ ಇರುವುದು ನಮಗೆ ಕಂಡುಬರುತ್ತದೆ ; ಪದವು ಯಾವಾಗಲೂ ಕಾರ್ಯಪರವಾಗಿರಬೇಕೆಂಬ ನಿಯಮವಿಲ್ಲ. ತಾಯಿಯೋ ತಂದೆಯೋ ಮಕ್ಕಳಿಗೆ ‘ಇದು ಸೂರ್ಯ, ಇದು ಚಂದ್ರ, ಇದು ಮರ’ ಎಂದು ಬೆರಳಿನಿಂದ ನಿರ್ದೇಶಿಸಿ ಆಯಾ ಪದ ಗಳನ್ನೂ ಅವುಗಳ ಅರ್ಥಗಳನ್ನೂ ಕಲಿಯುವಂತೆ ಮಾಡುತ್ತಾರೆ. ಮಕ್ಕಳು ಅರಿತುಕೊಳ್ಳುವ ವಿಷಯಗಳೆಲ್ಲ ಸಿದ್ಧವಸ್ತುಗಳೇ ಹೊರತು ಮಾಡಬೇಕಾದ ಕಾರ್ಯಗಳಲ್ಲ. ಇವರು ಸ್ವಲ್ಪ ದೊಡ್ಡವರಾದಮೇಲೆ ಪದಕ್ಕೂ ವಸ್ತುವಿಗೂ ಇರುವ ಸಂಬಂಧವನ್ನೂ, ಏಕೆ ಒಂದು ನಿರ್ದಿಷ್ಟ ಪದವು ಒಂದು ನಿರ್ದಿಷ್ಟ ವಸ್ತುವನ್ನು ಸೂಚಿಸುತ್ತದೆ ಎಂಬುದನ್ನೂ, ಅರಿತುಕೊಳ್ಳುತ್ತಾರೆ. ಹೀಗೆ ವಾಕ್ಯಕ್ಕೆ ಯಾವ ಕಾರ್ಯದ ಸಂಬಂಧವೂ ಇಲ್ಲದೆ ವಸ್ತುವನ್ನು ತನ್ನ ಶಕ್ತಿಯಿಂದ ತಿಳಿಸುವ ಸಾಮರ್ಥ್ಯವಿರುವುದರಿಂದ ವೇದಾಂತವಾಕ್ಯಗಳು ಪರಬ್ರಹ್ಮನ ವಿಷಯದಲ್ಲಿ ಪ್ರಮಾಣಗಳಾಗಿವೆ. ಆದುದರಿಂದ ಬ್ರಹ್ಮ-ಮೀಮಾಂಸೆಯನ್ನು ಮಾಡಬೇಕು.</p>
				<p><strong>ದ್ವೈ.</strong>- ಅಥ-ಶಬ್ದವು ಮಂಗಳವನ್ನೂ ಅಧಿಕಾರದ ಆನಂತರ್ಯವನ್ನೂ ಸೂಚಿಸುತ್ತದೆ ;<sup><a epub:type="noteref" href="999-aside.xhtml#id-1.9">೧</a></sup> ಅಧಿಕಾರವನ್ನು ಪಡೆದಮೇಲೆಯೇ ವೇದಾಂತವಿಚಾರವನ್ನು ಮಾಡಬೇಕೆಂದು ಅರ್ಥ. ಭಾಗವತ  ತಂತ್ರದ ಪ್ರಕಾರ ಅಧಿಕಾರಿಗಳು ಮಂದ ಮಧ್ಯಮ ಉತ್ತಮ ಎಂಬ ಭೇದದಿಂದ ಮೂರು ಬಗೆಯಾಗಿರುತ್ತಾರೆ. ಮನುಷ್ಯರಲ್ಲಿ ಉತ್ತಮರಾದವರು ಮಂದಾಧಿಕಾರಿಗಳು, ಋಷಿಗಳೂ ಗಂಧರ್ವರೂ, ಮಧ್ಯಮಾಧಿಕಾರಿಗಳು, ದೇವತೆಗಳು ಉತ್ತಮಾಧಿಕಾರಿಗಳು. ಇದು ಜಾತಿಕೃತವಾದ ಭೇದ. ಅಧಿಕಾರಿಗಳನ್ನು ಗುಣದೃಷ್ಟಿಯಿಂದಲೂ ವಿಂಗಡಿಸಬಹದು ; ಅಧ್ಯಯನವನ್ನು ಮಾಡಿದವನೂ ವಿಷ್ಣುಭಕ್ತಿಯುಳ್ಳವನೂ ಆದ ಮನುಷ್ಯನು ಅಧಮಾಧಿಕಾರಿ. ಭಕ್ತಿ ಅಧ್ಯಯನ ಇವುಗಳೊಂದಿಗೆ ಶಮಾದಿಗಳಿಂದ ಕೂಡಿರುವವನು ಮಧ್ಯಮಾಧಿಕಾರಿ. ಬ್ರಹ್ಮನಿಂದ ಹಿಡಿದು ಹುಲ್ಲಿನವರೆಗೆ ಎಲ್ಲವೂ ಅನಿತ್ಯವೆಂದೂ ಅಸಾರವೆಂದೂ ಅರಿತು, ವೈರಾಗ್ಯವುಳ್ಳವನಾಗಿ ವಿಷ್ಣುಪಾದವನ್ನೇ ಆಶ್ರಯಿಸುವವನು ಉತ್ತಮಾಧಿಕಾರಿ. ಶ್ರೀಮನ್ನಾರಾಯಣನ ಪ್ರಸಾದವಿಲ್ಲದೆ ಮೋಕ್ಷವು ಸಿದ್ಧಿಸುವುದಿಲ್ಲ, ಅವನನ್ನು ಅರಿತುಕೊಳ್ಳದಿದ್ದರೆ ಅವನ ಪ್ರಸಾದವು ಲಭಿಸುವುದಿಲ್ಲ ;  ಆದುದರಿಂದ ಬ್ರಹ್ಮಜಿಜ್ಞಾಸೆಯನ್ನು ಮಾಡಬೇಕು.<sup><a epub:type="noteref" href="999-aside.xhtml#id-1.10">೨</a></sup>  ಇದು ಅತಃ-ಶಬ್ದದ ಅರ್ಥ, ಬ್ರಹ್ಮ-ಶಬ್ದವು ವಿಷ್ಣುವನ್ನೇ ನಿರ್ದೇಶಿಸುತ್ತದೆ.<sup><a epub:type="noteref" href="999-aside.xhtml#id-1.11">೩</a></sup></p>
			</section>
			<section class="level3 numbered" id="id-1.1.2">
				<h3 class="level3-title" epub:type="title"><span class="num">೨.</span>ಜನ್ಮಾದ್ಯಧಿಕರಣ</h3>
				<p class="text-center"><strong>ಜನ್ಮಾದ್ಯಸ್ಯ ಯತಃ ॥ ೨ ॥</strong></p>
				<p><strong>೨. ಈ ಜಗತ್ತಿನ ಉತ್ಪತ್ತಿ ಮೊದಲಾದುವು ಯಾವುದರಿಂದ (ಉಂಟಾಗುವುವೋ ಅದು ಬ್ರಹ್ಮ.)</strong></p>
				<p>ಬ್ರಹ್ಮವನ್ನು ಅರಿತುಕೊಳ್ಳಲು ಬಯಸಬೇಕೆಂದು ಹಿಂದಿನ ಸೂತ್ರದಲ್ಲಿ ಹೇಳಿದ್ದಾಯಿತು. ಹಾಗಾದರೆ ಆ ಬ್ರಹ್ಮದ ಲಕ್ಷಣಗಳೇನು? ಜಗತ್ಕಾರಣತ್ವವೇ ಮೊದಲಾದುವು ಬ್ರಹ್ಮದ ಲಕ್ಷಣ ಗಳೆಂದು ಇಲ್ಲಿ ಹೇಳಿದೆ.</p>
				<p>‘ಯಾವುದರಿಂದ ಈ ಪ್ರಾಣಿಗಳು ಹುಟ್ಟುವುವೊ, ಹಾಗೆಯೇ ಹುಟ್ಟಿದವುಗಳು ಯಾವುದರಿಂದ ಜೀವಿಸುತ್ತವೆಯೊ ಮತ್ತು ಇಲ್ಲಿಂದ ಹೊರಡುವಾಗ ಯಾವುದನ್ನು ಪ್ರವೇಶಿಸುವುವೊ ಅದನ್ನು ತಿಳಿದುಕೊ ; ಅದು ಬ್ರಹ್ಮ’ (ತೈ. ಉ. ೩. ೧) ಎಂಬುದು ವಿಷಯವಾಕ್ಯ.<sup><a epub:type="noteref" href="999-aside.xhtml#id-1.12">೧</a></sup></p>
				<p><strong>ಜನ್ಮಾದಿ</strong>-'ಉತ್ಪತ್ತಿ ಮೊದಲಾದುವು.' <strong>ಆದಿ</strong> ಎಂದರೆ ಸ್ಥಿತಿ ಲಯಗಳು. <strong>ಅಸ್ಯ</strong>-'ಈ ಜಗತ್ತಿನ' ; ಈ ಪದವು ಪ್ರತ್ಯಕ್ಷಾದಿಪ್ರಮಾಣಗಳಿಂದ ನಮಗೆ ತಿಳಿದುಬರುವ ಜಗದ್ವಸ್ತುವನ್ನು ಸೂಚಿಸುತ್ತದೆ. ಷಷ್ಠೀವಿಭಕ್ತಿಯು ಧರ್ಮಿಯಾದ ಜಗತ್ತಿಗೆ ಉತ್ಪತ್ತಿಯೇ ಮೊದಲಾದ ಧರ್ಮಗಳ ಸಂಬಂಧವನ್ನು ಸೂಚಿಸುತ್ತದೆ. <strong>ಯತಃ</strong>-'ಯಾವುದರಿಂದಪ' ಎಂಬುದು ಕಾರಣವನ್ನು ನಿರ್ದೇಶಿಸುತ್ತದೆ.</p>
				<p>ನಾಮ-ರೂಪಗಳಿಂದ ಭಿನ್ನವಾಗಿರುವುದೂ ಅನೇಕ ಕರ್ತೃ-ಭೋಕ್ತೃಗಳಿಂದ ಕೂಡಿರುವುದೂ, ನಿಯತವಾದ ದೇಶ-ಕಾಲ-ನಿಮಿತ್ತಗಳನ್ನು ಪಡೆದಿರುವ ಕರ್ಮಫಲಗಳಿಗೆ ಆಶ್ರಯವಾಗಿರುವುದೂ, ಮನಸ್ಸಿನಿಂದಲೂ ಕೂಡ ಊಹಿಸಲಾಗದ ರಚನಾರೂಪವುಳ್ಳದ್ದೂ ಆದ ಈ ಜಗತ್ತಿನ ಉತ್ಪತ್ತಿ- ಸ್ಥಿತಿ-ಲಯಗಳು ಸರ್ವಜ್ಞವೂ ಸರ್ವಶಕ್ತವೂ ಆದ ಬ್ರಹ್ಮದಿಂದಲೇ ಉಂಟಾಗುತ್ತವೆ ಎಂಬುದು ಸೂತ್ರದ ಒಟ್ಟರ್ಥ.<sup><a epub:type="noteref" href="999-aside.xhtml#id-1.13">೨</a></sup></p>
				<p>ನಾಮ-ರೂಪಗಳೇ ಮೊದಲಾದ ವಿಶೇಷಣಗಳಿಂದ ಕೂಡಿದ ಜಗತ್ತಿಗೆ ಸರ್ವಜ್ಞನೂ ಸರ್ವ ಶಕ್ತಿಸಮನ್ವಿತನೂ ಆದ ಈಶ್ವರನನ್ನು (ಎಂದರೆ ಬ್ರಹ್ಮವನ್ನು) ಬಿಟ್ಟರೆ ಬೇರೊಂದು ಕಾರಣ ವಿರಲಾರದು. ಅಚೇತನವಾದ ಪ್ರಕೃತಿಯಾಗಲಿ, ಪರಮಾಣುವಾಗಲಿ, ಶೂನ್ಯವಾಗಲಿ, ಸಂಸರಿಸುತ್ತಿ ರುವ ಹಿರಣ್ಯಗರ್ಭನೆಂಬ ಜೀವನಾಗಲಿ ಅಥವಾ ಸ್ವಭಾವವಾಗಲಿ ಜಗದುತ್ಪತ್ತಿ ಮೊದಲಾದವು ಗಳಿಗೆ ಕಾರಣವಾಗಲಾರದು. ಬ್ರಹ್ಮವು ಜಗತ್ಕಾರಣವೆಂಬುದನ್ನು ಈ ಸೂತ್ರವು ಪ್ರತ್ಯಕ್ಷಾದಿ- ಪ್ರಮಾಣಗಳ ಮೂಲಕ ನಿರ್ಧರಿಸಿಲ್ಲ ; ಬ್ರಹ್ಮಸೂತ್ರಗಳು ವೇದಾಂತವಾಕ್ಯಗಳೆಂಬ ಕುಸುಮ ಗಳನ್ನು ಮಾಲೆಯಾಗಿ ಕಟ್ಟಲು ಬಂದಿರುತ್ತವೆ.<sup><a epub:type="noteref" href="999-aside.xhtml#id-1.14">೩</a></sup> ಈ ಸೂತ್ರವು ವೇದಾಂತವಾಕ್ಯವನ್ನೇ ಉದಾಹರಿಸಿ ಅದರ ತಾತ್ಪರ್ಯವನ್ನು ಹೇಳಿರುತ್ತದೆ. ವೇದಾಂತವಾಕ್ಯಗಳ ಅರ್ಥವನ್ನು ವಿಚಾರಮಾಡಿ ನಿರ್ಧರಿಸಿ ಕೊಳ್ಳುವುದರಿಂದ ಬ್ರಹ್ಮಜ್ಞಾನವು ಉಂಟಾಗುವುದೇ ಹೊರತು ಅನುಮಾನಾದಿ-ಪ್ರಮಾಣಗಳಿಂದ ಆಗತಕ್ಕದ್ದಲ್ಲ. ಆದರೆ ವೇದಾಂತವಾಕ್ಯಗಳಿಗೆ ವಿರೋಧವಾಗದ ಅನುಮಾನಪ್ರಮಾಣವನ್ನು ಇಲ್ಲಿ ನಿರಾಕರಿಸಿಲ್ಲ; ಏಕೆಂದರೆ ಉಪನಿಷತ್ತೇ ತರ್ಕವನ್ನು (ಅಥವಾ ಪುರುಷ ಬುದ್ಧಿಯನ್ನು) ತನಗೆ ಸಹಾಯವಾಗಿ ಅಂಗೀಕರಿಸಿರುತ್ತದೆ.<sup><a epub:type="noteref" href="999-aside.xhtml#id-1.15">೪</a></sup></p>
				<p>ಆದರೆ ಶ್ರುತಿಸ್ಮೃತಿಗಳು ಧರ್ಮಜಿಜ್ಞಾಸೆಯಲ್ಲಿ ಏಕಮಾತ್ರ ಪ್ರಮಾಣವಾಗಿರುವ ಹಾಗೆ ಬ್ರಹ್ಮಜಿಜ್ಞಾಸೆಯಲ್ಲಿ ಪ್ರಮಾಣವಾಗಿಲ್ಲ.<sup><a epub:type="noteref" href="999-aside.xhtml#id-1.16">೧</a></sup> ಶ್ರುತಿಸ್ಮೃತ್ಯಾದಿಗಳಲ್ಲದೆ ಬ್ರಹ್ಮಾನುಭವವೇ ಮೊದ ಲಾದುವೂ ಯಥಾಸಂಭವವಾಗಿ ವೇದಾಂತದಲ್ಲಿ ಪ್ರಮಾಣವಾಗಿರುತ್ತವೆ. ಏಕೆಂದರೆ ಮೊದಲನೆ ಯದಾಗಿ ಬ್ರಹ್ಮಜಿಜ್ಞಾಸೆಯು <strong>ಅನುಭವದಲ್ಲಿ</strong> ಕೊನೆಗಾಣುತ್ತದೆ ; ಎರಡನೆಯದಾಗಿ ಬ್ರಹ್ಮ ಜಿಜ್ಞಾಸೆಯ ವಿಷಯವು <strong>ಸಿದ್ಧವಸ್ತುವೇ </strong>ಆಗಿದೆ, ಇನ್ನುಮುಂದೆ ಮಾಡಬೇಕಾದ ಕರ್ಮವಲ್ಲ. ಕರ್ತವ್ಯವೇ (ಎಂದರೆ ಮಾಡಬೇಕಾದ ಕರ್ಮವೇ) ಬ್ರಹ್ಮಜಿಜ್ಞಾಸೆಗೆ ವಿಷಯವಾಗಿದ್ದರೆ ಅನು ಭವವು ಬೇಕಾಗಿರದೆ ಶ್ರುತ್ಯಾದಿಗಳೇ ಏಕಮಾತ್ರ ಪ್ರಮಾಣವಾಗುತ್ತಿದ್ದುವು. ಕರ್ತವ್ಯವು ಮನುಷ್ಯ ನಿಗೆ ಅಧೀನವಾಗಿ ಉತ್ಪನ್ನವಾಗುತ್ತದೆ. ಲೌಕಿಕಕರ್ಮವನ್ನಾಗಲಿ ವೈದಿಕಕರ್ಮವನ್ನಾಗಲಿ ಮಾಡ ಬಹುದು, ಮಾಡದಿರಬಹುದು, ಬೇರೊಂದು ಬಗೆಯಾಗಿ ಮಾಡಬಹುದು. ಆದರೆ ಸಿದ್ಧವಸ್ತುವಿನ ವಿಷಯದಲ್ಲಿ ‘ಹೀಗೆ, ಹೀಗಲ್ಲ’ ಅಥವಾ ‘ಇದೆ, ಇಲ್ಲ’ ಎಂಬ ವಿಕಲ್ಪವು<sup><a epub:type="noteref" href="999-aside.xhtml#id-1.17">೨</a></sup> ಸಾಧ್ಯವಿಲ್ಲ. ವಿಕಲ್ಪವು ಪುರುಷಬುದ್ಧಿಯನ್ನು ಅನುಸರಿಸುತ್ತದೆ. ಆದರೆ ವಸ್ತುವಿನ ಜ್ಞಾನವು ಪುರುಷಬುದ್ಧಿಯನ್ನು ಅನು ಸರಿಸದೆ ವಸ್ತುವನ್ನೇ ಅನುಸರಿಸಿರುತ್ತದೆ. ಒಂದು ಮೋಟುಮರದ ವಿಷಯದಲ್ಲಿ ‘ಇದು ಮರದ ಕಂಬವೊ, ಮನುಷ್ಯನೊ ಅಥವಾ ಇನ್ನು ಯಾವುದೊ’ ಎಂದು ತಿಳಿದುಕೊಳ್ಳುವುದು ತತ್ತ್ವಜ್ಞಾನ ವಲ್ಲ. ಇವುಗಳಲ್ಲಿ ‘ಇದು ಮನುಷ್ಯ ಅಥವಾ ಮತ್ತೊಂದು’ ಎಂದು ಭಾವಿಸುವುದು ಮಿಥ್ಯಾಜ್ಞಾನ. ‘ಇದು ಮೋಟಮರವೇ’ ಎಂದು ತಿಳಿದುಕೊಳ್ಳುವುದು ತತ್ತ್ವಜ್ಞಾನ. ಆದುದರಿಂದ ಬ್ರಹ್ಮಜ್ಞಾನವು ವಸ್ತುವಿಗೆ ಅಧೀನವಾಗಿಯೇ ಇರುತ್ತದೆ.</p>
				<p>ಬ್ರಹ್ಮವು ಸಿದ್ಧವಸ್ತುವಾದರೂ ಬೇರೆಬೇರೆ ಪ್ರಮಾಣಗಳಿಗೆ ವಿಷಯವಾಗಲಾರದು ; ಏಕೆಂದರೆ ಅದು ಇಂದ್ರಿಯಗಳಿಗೆ ವಿಷಯವಲ್ಲದುದರಿಂದ ಅದಕ್ಕೂ ಜಗತ್ತಿಗೂ ಇರುವ ಸಂಬಂಧವು ತಿಳಿದುಬರುವುದಿಲ್ಲ. ಇಂದ್ರಿಯಗಳಿಗೆ ಸ್ವಭಾವತಃ ವಸ್ತುಗಳು ವಿಷಯವೇ ಹೊರತು ಬ್ರಹ್ಮವು ವಿಷಯವಲ್ಲ. ಬ್ರಹ್ಮವು ಇಂದ್ರಿಯಗಳಿಗೆ ವಿಷಯವಾಗಿದ್ದರೆ ಈ ಜಗತ್ತು ಬ್ರಹ್ಮಕ್ಕೆ ಕಾರ್ಯವಾಗಿ ಸಂಬಂಧಿಸಿದುದೆಂದು ತಿಳಿದುಬರುತ್ತಿತ್ತು. ಆದರೆ ಕಾರ್ಯವಾದ ಜಗತ್ತು ಮಾತ್ರ ಕಾಣುತ್ತಿರು ವುದರಿಂದ ಅದು ಬ್ರಹ್ಮಕ್ಕೇ ಸಂಬಂಧಪಟ್ಟಿದೆಯೊ ಅಥವಾ ಬೇರೆ ಯಾವುದಕ್ಕಾದರೂ ಸಂಬಂಧ ಪಟ್ಟಿದೆಯೊ ಎಂದು ನಿರ್ಧರಿಸಲು ಆಗುವುದಿಲ್ಲ. ಆದುದರಿಂದ ಈ <strong>ಜನ್ಮಾದಿಸೂತ್ರವು</strong> ಬ್ರಹ್ಮ ವನ್ನು ಅರಿತುಕೊಳ್ಳಲು ಅನುಮಾನಪ್ರಮಾಣವಾಗಿ ಬಂದಿರದೆ ವೇದಾಂತವಾಕ್ಯವನ್ನು (ತೈ. ಉ. ೩. ೧) ತಿಳಿಸಲು ಬಂದಿದೆ. ‘ಆನಂದದಿಂದಲೇ ಈ ಪ್ರಾಣಿಗಳು ಹುಟ್ಟುತ್ತವೆ, ಹುಟ್ಟಿದವುಗಳು ಆನಂದದಿಂದಲೇ ಜೀವಿಸುತ್ತವೆ ಮತ್ತು ಆನಂದವನ್ನೇ ಪ್ರವೇಶಿಸುತ್ತವೆ.’<sup><a epub:type="noteref" href="999-aside.xhtml#id-1.18">೩</a></sup> (ತೈ, ಉ. ೩. ೬) ಎಂಬುದು ಈ ವೇದಾಂತವಾಕ್ಯದ ತಾತ್ಪರ್ಯವನ್ನು ನಿರ್ಣಯಿಸಿದೆ.</p>
				<p><strong>ವಿ.</strong>-ಅಚಿಂತ್ಯವಾದ ವಿವಿಧ-ವಿಚಿತ್ರ ರಚನೆಯುಳ್ಳ ಮತ್ತು ನಿಯತವಾದ ದೇಶ ಕಾಲಗಳಲ್ಲಿ ಕರ್ಮಫಲಗಳನ್ನು ಅನುಭವಿಸುತ್ತಿರುವ ಬ್ರಹ್ಮಾದಿ-ಸ್ತಂಬ-ಪರ್ಯಂತ ಜೀವರಾಶಿಯುಳ್ಳ ಜಗತ್ತನ್ನು ಅಸ್ಯ-ಪದವು ಸೂಚಿಸುತ್ತದೆ. ಸರ್ವೇಶ್ವರನೂ ನಿಖಿಲಹೇಯಗಳಿಗೆ ವಿರುದ್ಧವಾದ ಸ್ವಭಾವವುಳ್ಳವನೂ ಸತ್ಯಸಂಕಲ್ಪನೂ ಜ್ಞಾನಾನಂದಗಳೇ ಮೊದಲಾದ ಅನಂತ-ಕಲ್ಯಾಣ ಗುಣವುಳ್ಳವನೂ ಸರ್ವಜ್ಞನೂ ಸರ್ವಶಕ್ತನೂ ಪರಮಕಾರುಣಿಕನೂ ಸೃಷ್ಟಿ-ಸ್ಥಿತಿ-ಲಯಗಳಿಗೆ ಕಾರಣನೂ ಆದ ಪರಮಪುರುಷನನ್ನು ಯತಃ-ಶಬ್ದವು ತಿಳಿಸುತ್ತದೆ ; ಇವನೇ ಪರಬ್ರಹ್ಮ. ಇದು ಸೂತ್ರಾರ್ಥ. ಸತ್ -ಶಬ್ದವಾಚ್ಯನಾದ ಪರಬ್ರಹ್ಮನೇ ಜಗತ್ತಿಗೆ ನಿಮಿತ್ತಕಾರಣನಾಗಿಯೂ ಉಪಾದಾನಕಾರಣನಾಗಿಯೂ ಇರುವನು.<sup><a epub:type="noteref" href="999-aside.xhtml#id-1.19">೧</a></sup></p>
				<p>ವಿಷಯವಾಕ್ಯದಲ್ಲಿ (ತೈ. ಉ. ೩, ೧) ಹೇಳಿರುವ ಲಕ್ಷಣಗಳಿಂದ ಬ್ರಹ್ಮನನ್ನು ಅರಿತುಕೊಳ್ಳಲು ಆಗುವುದೆ ಅಥವಾ ಇಲ್ಲವೆ ಎಂಬ ಸಂದೇಹವು ಇಲ್ಲಿ ಒದಗುತ್ತದೆ. ಲಕ್ಷಣವನ್ನು ಎರಡು ವಿಧವಾಗಿ ವಿಂಗಡಿಸಬಹುದು : ಉಪಲಕ್ಷಣ ಮತ್ತು ವಿಶೇಷಣ, ಯಾವ ಲಕ್ಷಣವು ಬೇರೆ ವಿಧದಿಂದ ತಿಳಿಯಲ್ಪಟ್ಟ ಒಂದು ವಸ್ತುವನ್ನು ಮೊದಲನೆಯ ಸಲ ನಿರ್ದೇಶಿಸುತ್ತದೆಯೊ ಅದು ಉಪಲಕ್ಷಣ ; ಆದರೆ ಮುಂದೆ ನೋಡಿದಾಗಲೆಲ್ಲ ಆ ಲಕ್ಷಣವು ಅಲ್ಲಿ ಇರಬೇಕೆಂಬ ನಿಯಮ ವಿಲ್ಲ. ಉದಾಹರಣೆ : ‘ಆ ಕೊಕ್ಕರೆ ನಿಂತುಕೊಂಡಿರುವ ಗದ್ದೆ ದೇವದತ್ತನದು’; ಇಲ್ಲಿ ಕೊಕ್ಕರೆಯೇ ಉಪಲಕ್ಷಣ. ಆದರೆ ಅದೇ ಗದ್ದೆಯಲ್ಲಿ ಇನ್ನೆಲ್ಲೂ ಇಲ್ಲದಿರುವ ಯಾವುದೊ ಒಂದು ಗುರುತಿದ್ದರೆ ಅದು ವಿಶೇಷಣವಾಗುತ್ತದೆ. ಜಗಜ್ಜನ್ಮಾದಿಗಳು ಉಪಲಕ್ಷಣವೂ ಅಲ್ಲ, ವಿಶೇಷಣವೂ ಅಲ್ಲ ಎಂಬುದು ಪೂರ್ವಪಕ್ಷ. ಜಗಜ್ಜನ್ಮಾದಿಗಳು ಉಪಲಕ್ಷಣವಾಗಿಯೂ ಇವೆ, ವಿಶೇಷಣವಾಗಿಯೂ ಇವೆ ಎಂಬುದು ಸಿದ್ಧಾಂತ.</p>
				<p>ಜಿಜ್ಞಾಸೆಗೆ ವಿಷಯವಾದ ವಸ್ತುವು ನಿರ್ವಿಶೇಷವೆಂದು ಹೇಳುವವರಿಗೆ ಮೊದಲನೆಯ ಸೂತ್ರ ವಾಗಲಿ ಎರಡನೆಯ ಸೂತ್ರವಾಗಲಿ ಸಂಗತವಾಗುವುದಿಲ್ಲ ; ಏಕೆಂದರೆ ಮೊದಲನೆಯ ಸೂತ್ರದ ಪ್ರಕಾರ ಜಿಜ್ಞಾಸೆಗೆ ವಿಷಯನಾದ ಬ್ರಹ್ಮನು ನಿರ್ವಚನದ್ವಾರಾ ಪರಮಶ್ರೇಷ್ಠನೂ ವೃದ್ಧಿಯನ್ನು ಹೊಂದುವ ಶಕ್ತಿಯುಳ್ಳವನೂ<sup><a epub:type="noteref" href="999-aside.xhtml#id-1.20">೨</a></sup> ಆಗಿರುತ್ತಾನೆ. ಎರಡನೆಯ ಸೂತ್ರದ ಪ್ರಕಾರ ಬ್ರಹ್ಮನು ಜಗತ್ತಿನ ಉತ್ಪತ್ತಿ-ಸ್ಥಿತಿ-ಲಯಗಳಿಗೆ ಕಾರಣನಾಗಿರುತ್ತಾನೆ. ಹೀಗೆಯೆ ಮುಂದೆ ಬರುವ ಸೂತ್ರಗಳೂ ಮತ್ತು ಅವುಗಳಿಗೆ ಆಧಾರವಾದ ಶ್ರುತಿಗಳೂ ನಿರ್ವಿಶೇಷವಸ್ತುವನ್ನು ಪ್ರತಿಪಾದಿಸುವುದಿಲ್ಲ. ‘ಯಾವುದ ರಿಂದ ಈ ಜಗತ್ತಿನ ಉತ್ಪತ್ತಿ ಮೊದಲಾದ ಭ್ರಮೆಯು ಆಗಿರುವುದೊ ಅದು ಬ್ರಹ್ಮ’ ಎಂಬ ಅರ್ಥವನ್ನು ಒಪ್ಪಿಕೊಂಡರೂ ನಿರ್ವಿಶೇಷವಸ್ತುವು ಸಿದ್ಧವಾಗುವುದಿಲ್ಲ ; ಏಕೆಂದರೆ ನಿರ್ವಿಶೇಷ ವಾದಿಯ ಪ್ರಕಾರ ಅಜ್ಞಾನವೇ ಎಲ್ಲಾ ಭ್ರಮೆಯ ಮೂಲವಾಗಿದೆ, ಮತ್ತು ಬ್ರಹ್ಮವೇ ಈ ಅಜ್ಞಾನದ ಸಾಕ್ಷಿಯಾಗಿದೆ. ಶುದ್ಧಪ್ರಕಾಶವೇ (ಎಂದರೆ ಶುದ್ಧಜ್ಞಾನವೇ) ಸಾಕ್ಷಿತ್ವವೆನಿಸುವುದು. ಯಾವುದು ಜಡಕ್ಕಿಂತ ಬೇರೆಯಾಗಿ ತನ್ನನ್ನೂ ತನಗಿಂತ ಭಿನ್ನವಾದುದನ್ನೂ ವ್ಯವಹಾರಕ್ಕೆ (ಎಂದರೆ ವಾಙ್ಮ ನಸ್ಸುಗಳಿಗೆ) ಯೋಗ್ಯವಾದುದನ್ನಾಗಿ ಮಾಡುವುದೊ ಅದು ಶುದ್ಧ ಪ್ರಕಾಶವು. ಹೀಗೂ ಸವಿ ಶೇಷತ್ವವೇ ಸಿದ್ಧವಾಗುತ್ತದೆ. ಸವಿಶೇಷತ್ವವಿಲ್ಲದಿದ್ದರೆ ಶುದ್ಧ ಪ್ರಕಾಶವು ಇರುತ್ತಿರಲಿಲ್ಲ. ಒಂದು ವೇಳೆ ಇದ್ದರೆ ಅರ್ಥಶೂನ್ಯವಾಗುತ್ತಿತ್ತು.</p>
				<p><strong>ದ್ವೈ.</strong> ಜಗತ್ತಿನ ಸೃಷ್ಟಿ -ಸ್ಥಿತಿ-ಲಯಗಳು ಮಾತ್ರ ಪರಬ್ರಹ್ಮನ ಲಕ್ಷಣಗಳಲ್ಲ. ಇವನಿಂದಲೇ ನಿಯಮ  (ಎಂದರೆ ನಿಯಾಮಕಶಕ್ತಿ) ಜ್ಞಾನ ಅಜ್ಞಾನ ಬಂಧ ಮೋಕ್ಷ ಇವೂ ಉಂಟಾಗುತ್ತವೆ. 'ಯಾವ ಪುರುಷನಿಂದ ಉತ್ಪತ್ತಿ ಸ್ಥಿತಿ ಲಯ ನಿಯತಿ ಜ್ಞಾನ ಆವೃತಿ ಬಂಧ ಮೋಕ್ಷ ಉಂಟಾಗುತ್ತವೆಯೊ ಅವನೇ ಶ್ರೇಷ್ಠನಾದ ಹರಿ' <sup><a epub:type="noteref" href="999-aside.xhtml#id-1.21">೧</a></sup>  (ಸ್ಕಾಂದ). ಪರಬ್ರಹ್ಮನು ಸ್ವಗತಭೇದರಹಿತನಾಗಿದ್ದರೂ ಸತ್ಯಜ್ಞಾನಾನಂದವೇ ಮೊದಲಾದ ಅನಂತ ಗುಣಗಳಿಂದ ಕೂಡಿರುತ್ತಾನೆ. ಅನಂತಗುಣಗಳ ಸತ್ತ್ವವೇ ಬ್ರಹ್ಮನ ಲಕ್ಷಣ.<sup><a epub:type="noteref" href="999-aside.xhtml#id-1.22">೨</a></sup> ಇಂತಹ ಲಕ್ಷಣಗಳುಳ್ಳ ಬ್ರಹ್ಮನು ಚೇತನಾಚೇತನವಸ್ತುಗಳಿಗಿಂತ ಭಿನ್ನವೆಂದು ಈ ಸೂತ್ರದಿಂದ ತಿಳಿದುಬರುತ್ತದೆ. ಈ ಸೂತ್ರದಿಂದ ಹೇಳಲ್ಪಟ್ಟ ಜಗಜ್ಜನ್ಮಾದಿ ಕಾರಣತ್ವವು ವಿಷ್ಣುವಿಗೇ ಒಪ್ಪುತ್ತದೆ. ಇದು ಸ್ವರೂಪಲಕ್ಷಣವೇ ಆಗಿದೆ, ತಟಸ್ಥಲಕ್ಷಣವಲ್ಲ.<sup><a epub:type="noteref" href="999-aside.xhtml#id-1.23">೩</a></sup></p>
			</section>
			<section class="level3 numbered" id="id-1.1.3">
				<h3 class="level3-title" epub:type="title"><span class="num">೩.</span> ಶಾಸ್ತ್ರಯೋನಿತ್ವಾಧಿಕರಣ</h3>
				<p class="text-center"><strong>ಶಾಸ್ತ್ರಯೋನಿತ್ವಾತ್ ॥ ೩ ॥</strong></p>
				<p><strong>೩. ಶಾಸ್ತ್ರಕ್ಕೆ ಕಾರಣವಾಗಿರುವುದರಿಂದ (ಬ್ರಹ್ಮವು ಸರ್ವಜ್ಞವು).</strong></p>
				<p>ಹಿಂದಿನ ಸೂತ್ರದಲ್ಲಿ ಬ್ರಹ್ಮವು ಜಗತ್ಕಾರಣವೆಂದು ಹೇಳಿದ್ದರಿಂದ ಅದು ಸರ್ವಜ್ಞವೆಂದು ನಿರ್ದೇಶಿಸಿದಂತಾಯಿತು. ಅದನ್ನೇ ದೃಢೀಕರಿಸಲು ಈ ಸೂತ್ರವು ಬಂದಿದೆ.</p>
				<p>‘ಋಗ್ವೇದ ಯಜುರ್ವೇದ ಸಾಮವೇದ ಅಥರ್ವಾಂಗಿರಸ ಇತಿಹಾಸ ಪುರಾಣ ಕಲೆಗಳು ಉಪನಿಷತ್ತುಗಳು ಶ್ಲೋಕಗಳು ಸೂತ್ರಗಳು ಮಂತ್ರ-ವಿವರಣೆಗಳು ಅರ್ಥವಾದಗಳು–ಇವೆಲ್ಲ ಈ ಮಹತ್ ಪರಮಾರ್ಥದ ನಿಃಶ್ವಾಸದಂತೆ’ (ಬೃ. ಉ. ೨. ೪. ೧೦) ಎಂಬುದು ವಿಷಯವಾಕ್ಯ.<sup><a epub:type="noteref" href="999-aside.xhtml#id-1.24">೪</a></sup></p>
				<p>ಬ್ರಹ್ಮದ ಸರ್ವಜ್ಞತೆಯು ಕೇವಲ ಜಗತ್ಕಾರಣತ್ವದಿಂದ ಉಂಟಾಗಿಲ್ಲ. ಶಾಸ್ತ್ರಕ್ಕೆ ಕಾರಣ ವಾಗಿರುವುದರಿಂದಲೂ ಆಗಿದೆ.<sup><a epub:type="noteref" href="999-aside.xhtml#id-1.25">೫</a></sup> ಅನೇಕ ವಿದ್ಯಾಸ್ಥಾನಗಳಿಂದ<sup><a epub:type="noteref" href="999-aside.xhtml#id-1.26">೬</a></sup> ಸಮರ್ಥನೆ ಪಡೆದಿರುವ, ಪ್ರದೀಪ ದಂತೆ ಸರ್ವವಿಷಯಗಳನ್ನೂ ಪ್ರಕಾಶಿಸುತ್ತಿರುವ ಮತ್ತು ಸರ್ವಜ್ಞನಂತಿರುವ ಪುಗ್ವೇದಾದಿ ಮಹಾಶಾಸ್ತ್ರಕ್ಕೆ ಬ್ರಹ್ಮವು <strong>ಯೋನಿ</strong>, ಎಂದರೆ ಕಾರಣವು. ಹೀಗೆ ಸರ್ವಜ್ಞಗುಣದಿಂದ ಯುಕ್ತವಾಗಿ ರುವ ಪುಗ್ವೇದಾದಿ ರೂಪವಾದ ಇಂತಹ ಶಾಸ್ತ್ರಕ್ಕೆ ಸರ್ವಜ್ಞನಿಂದಲ್ಲದೆ ಮತ್ತೆ ಯಾರಿಂದಲೂ ಉತ್ಪತ್ತಿಯು ಉಂಟಾಗಲಾರದು ; ಏಕೆಂದರೆ ಒಬ್ಬ ಶಾಸ್ತ್ರಕರ್ತೃವಿನ ಜ್ಞಾನವು ಅವನು ನಿರ್ಮಿಸಿ ರುವ ಶಾಸ್ತ್ರಕ್ಕಿಂತ–ಅದು ಎಷ್ಟೇ ವಿಸ್ತಾರವಾಗಿರಲಿ–ಇನ್ನೂ ಹೆಚ್ಚಾಗಿರುವುದೆಂಬುದು ಲೋಕ ಪ್ರಸಿದ್ಧವಾಗಿದೆ. ಹೀಗಿರುವಾಗ ಅನೇಕ ಶಾಖಾ-ಭೇದಗಳಿಂದ ಭಿನ್ನವಾಗಿರುವ, ತಿರ್ಯಕ್​- ಮನುಷ್ಯ-ವರ್ಣಾಶ್ರಮಗಳು ಎಂಬ ವಿಭಾಗಗಳಿಗೆ ಕಾರಣವಾಗಿರುವ, ಸರ್ವಜ್ಞಾನಕ್ಕೂ ಆಕರ ವಾಗಿರುವ, ಪುಗ್ವೇದಾದಿ ಹೆಸರನ್ನು ಪಡೆದಿರುವ ಶಾಸ್ತ್ರವು ಯಾವ ಮಹದ್ ಭೂತಯೋನಿಯಿಂದ ಉಂಟಾಗಿದೆಯೊ ಆ ಮಹದ್ಭೂತವಾದ ಬ್ರಹ್ಮದ ನಿರತಿಶಯ ಸರ್ವಜ್ಞತ್ವದ ಮತ್ತು ಸರ್ವಶಕ್ತಿ ತ್ವದ ವಿಷಯವಾಗಿ ಹೇಳಬೇಕಾದುದು ಏನೂ ಇಲ್ಲ. ಮನುಷ್ಯನು ಸಹಜವಾಗಿ ಉಸಿರುಬಿಡುವಂತೆ ಬ್ರಹ್ಮವು ಯಾವ ಪ್ರಯತ್ನವೂ ಇಲ್ಲದೆ ಲೀಲಾನ್ಯಾಯದಿಂದ ಋಗ್ವೇದಾದಿಗಳನ್ನು ವ್ಯಕ್ತಪಡಿಸಿದೆ.</p>
				<p>ಈ ಸೂತ್ರಕ್ಕೆ ಇನ್ನೊಂದು ಬಗೆಯಿಂದಲೂ ಅರ್ಥವನ್ನು ಮಾಡಬಹುದು : ‘ಬ್ರಹ್ಮದ ಸ್ವರೂಪ ವನ್ನು ನಿಜವಾಗಿ ಅರಿತುಕೊಳ್ಳಲು ಋಗ್ವೇದಾದಿ ಶಾಸ್ತ್ರವೇ <strong>ಯೋನಿಯು</strong>, ಎಂದರೆ <strong>ಪ್ರಮಾಣವು</strong>.’<sup><a epub:type="noteref" href="999-aside.xhtml#id-1.27">೧</a></sup> ಶಾಸ್ತ್ರವೆಂಬ ಪ್ರಮಾಣದಿಂದಲೇ ಜಗಜ್ಜನ್ಮಾದಿಗಳಿಗೆ ಕಾರಣವಾದ ಬ್ರಹ್ಮವನ್ನು ಅರಿಯಬಹುದು. ಹಿಂದಿನ ಸೂತ್ರದಲ್ಲಿ ಆ ಶಾಸ್ತ್ರವನ್ನು (ತೈ. ಉ. ೩. ೧) ಉದಾಹರಿಸಿದೆ.</p>
				<p>ಬ್ರಹ್ಮವು ಜಗಜ್ಜನ್ಮಾದಿಗಳಿಗೆ ಕಾರಣವೆಂಬುದು ಶಾಸ್ತ್ರದಿಂದಲೇ ಸಿದ್ಧವಾಗಿದೆ, ಸ್ವತಂತ್ರವಾದ ಅನುಮಾನದಿಂದಲ್ಲ ಎಂಬ ವಿಷಯದಲ್ಲಿ ಏನಾದರೂ ಸಂದೇಹವಿದ್ದರೆ ಈ ಸೂತ್ರವು ಶಾಸ್ತ್ರವೇ ಬ್ರಹ್ಮಕ್ಕೆ ಪ್ರಮಾಣವೆಂಬುದನ್ನು ತನ್ನ ಅಕ್ಷರಗಳಿಂದಲೇ ನಿರ್ಧರಿಸಿದೆ.</p>
				<p><strong>ವಿ.</strong>-'ಪರಬ್ರಹ್ಮನು ಶಾಸ್ತ್ರದಿಂದಲೇ ತಿಳಿಯಲ್ಪಡುವುದರಿಂದ' ಎಂಬುದು ಸೂತ್ರಾರ್ಥ. ಶಾಸ್ತ್ರವೆಂದರೆ ವೇದ.</p>
				<p>ಹಿಂದಿನ ಅಧಿಕರಣದಲ್ಲಿ ಉದಾಹರಿಸಲ್ಪಟ್ಟ ವೇದಾಂತವಾಕ್ಯವೇ (ತೈ. ಉ. ೩.೧) ಇಲ್ಲಿಯೂ ವಿಷಯವಾಕ್ಯವಾಗಿದೆ. ಪರಬ್ರಹ್ಮನು ಜಗತ್ಕಾರಣನೆಂಬುದಕ್ಕೆ ಈ ಶ್ರುತಿವಾಕ್ಯವು ಪ್ರಮಾಣವೆ ಅಥವಾ ಅಲ್ಲವೆ ಎಂಬುದು ಸಂಶಯ.</p>
				<p>ಇದು ಪ್ರಮಾಣವಲ್ಲ ಎಂಬುದು ಪೂರ್ವಪಕ್ಷ : ಯಾವಾಗ ಶಾಸ್ತ್ರವನ್ನು ಬಿಟ್ಟು ಬೇರೆ ಯಾವ ಪ್ರಮಾಣದಿಂದಲೂ ವಸ್ತುವು ಸಿದ್ಧಿಸದಿರುವುದೊ ಆಗ ಶಾಸ್ತ್ರವು ಪ್ರಮಾಣವಾಗುವುದು. ‘ಅಗ್ನಿ ಹೋತ್ರವನ್ನು ಮಾಡಿದರೆ ಮನುಷ್ಯನು ಸ್ವರ್ಗವನ್ನು ಪಡೆಯುತ್ತಾನೆ’ ಎಂಬ ಉದಾಹರಣೆಯಲ್ಲಿ ಕಾರ್ಯ-ಕರಣಗಳ ಸಂಬಂಧವು ಶಾಸ್ತ್ರದಿಂದಲೇ ಸಿದ್ಧವಾಗುತ್ತದೆ. ಆದರೆ ‘ಅಗ್ನಿಯು ಹಿಮಕ್ಕೆ ಮದ್ದು’ ಎಂಬಲ್ಲಿ ಅನುಭವದಿಂದಲೇ ತತ್ತ್ವವು ತಿಳಿಯಬರುತ್ತದೆ. ಆದುದರಿಂದ ಅನುಮಾನ- ಪ್ರಮಾಣದಿಂದಲೇ ಪರಬ್ರಹ್ಮನು ಜಗತ್ಕಾರಣನೆಂಬುದು ಸಿದ್ಧಿಸುತ್ತದೆ. ಅದು ಹೇಗೆಂದರೆ : ಜಗತ್ತು ಅವಯವಗಳಿಂದ ಕೂಡಿರುವುದರಿಂದ ಕಾರ್ಯವಾಗಿರುವುದು ; ಆದುದರಿಂದ ಜಗತ್ತು ಒಂದು ಕಾರ್ಯವಿಧಾನದ ಫಲವಾಗಿರುವುದು. ಕಾರ್ಯರೂಪಕ್ಕೆ ಬಂದ ಒಂದು ವಸ್ತುವು ಉಪಾದಾನ-ನಿಮಿತ್ತ-ಕಾರಣಗಳನ್ನೂ ವಸ್ತುವಿನ ಭೋಕ್ತೃವನ್ನೂ ಮತ್ತು ಅದರ ವಿನಿಯೋಗ ವನ್ನೂ ಬಲ್ಲ ಒಬ್ಬ ಕರ್ತೃವಿನಿಂದಲೇ ಉಂಟಾಗಿರಬೇಕು ; ಆದುದರಿಂದ ಪರಿಮಿತಶಕ್ತಿಯುಳ್ಳ ಜೀವನಿಗಿಂತ ವಿಲಕ್ಷಣನಾದ ಮತ್ತು ಜಗನ್ನಿರ್ಮಾಣಕಾರ್ಯದಲ್ಲಿ ಚತುರನೂ ಸರ್ವಜ್ಞನೂ ಆದ ಪುರುಷನಿಂದ ಈ ಜಗತ್ತು ಉತ್ಪನ್ನವಾಗಿದೆ ಎಂಬುದು ಅನುಮಾನಸಿದ್ಧವಾಗಿದೆ.</p>
				<p><strong>ಯತೋ ವಾ ಇಮಾನಿ ಭೂತಾನಿ</strong> ಎಂಬ ಶ್ರುತಿವಾಕ್ಯವೇ ಪರಬ್ರಹ್ಮನ ಜಗತ್ಕಾರಣತ್ವಕ್ಕೆ ಪ್ರಮಾಣ ಎಂಬುದು ಸಿದ್ಧಾಂತ ; ಏಕೆಂದರೆ ಜಗತ್ತು ಕಾರ್ಯವೆಂದು ಒಪ್ಪಿಕೊಂಡರೂ ಅದು ಒಬ್ಬನಿಂದಲೇ ನಿರ್ಮಿತವಾಗಿದೆ ಎಂಬುದಕ್ಕೆ ಪ್ರಮಾಣವಿಲ್ಲ. ವಿಶೇಷ ಪುಣ್ಯವಂತರಾದ ಜೀವರೂ ಕೂಡ ತಮ್ಮ ಜ್ಞಾನಶಕ್ತಿಗಳ ಮೂಲಕ ಈ ಜಗತ್ತನ್ನು ಸೃಷ್ಟಿಸಬಹುದು. ಆದುದರಿಂದ ಜಗದು ತ್ಪತ್ತಿಗೆ ಒಬ್ಬ ವ್ಯಕ್ತಿಯ ಅಸ್ತಿತ್ವವನ್ನು ಊಹಿಸಬೇಕಾದ ಅವಶ್ಯಕತೆಯಿಲ್ಲ.</p>
				<p><strong>ದ್ವೈ.</strong>-'ಯಾವನನ್ನು ಅರಿತುಕೊಳ್ಳಲು ಶಾಸ್ತ್ರವು ಏಕಪ್ರಮಾಣವೊ (ಅವನೇ ಜಗಜ್ಜನ್ಮಾದಿ ಗಳಲ್ಲಿ ಕಾರಣನು) ಎಂಬುದು ಸೂತ್ರಾರ್ಥ.</p>
				<p>‘ಋಗ್ವೇದ ಯಜುರ್ವೇದ ಸಾಮವೇದ ಅಥರ್ವವೇದ, ಭಾರತ, ಪಂಚರಾತ್ರ, ಮೂಲ ರಾಮಾಯಣ–ಇವು ಶಾಸ್ತ್ರವೆನಿಸುವುವು. ಇವುಗಳಿಗೆ ಯಾವುವು ಅನುಕೂಲವಾಗಿರುವುವೊ ಅವೂ ಶಾಸ್ತ್ರವೆಂದು ಪ್ರಸಿದ್ಧವಾಗಿವೆ.<sup><a epub:type="noteref" href="999-aside.xhtml#id-1.28">೧</a></sup> (ಸ್ಕಾಂದ).</p>
				<p>ಪರಬ್ರಹ್ಮನನ್ನು ಶ್ರುತಿಗಳಿಂದಲೆ ಅರಿತುಕೊಳ್ಳಬೇಕು. ಅನುಮಾನವು ಪ್ರಮಾಣವಾಗಲಾರದು. ‘ಶ್ರುತಿಸಹಾಯವಿಲ್ಲದ ಅನುಮಾನವು ಎಂದಿಗೂ ವಸ್ತುವನ್ನು ಸಾಧಿಸಲಾರದು ; ಹಾಗೆಯೇ ಇತರ ಪ್ರಮಾಣಗಳೂ ಕೂಡ’<sup><a epub:type="noteref" href="999-aside.xhtml#id-1.29">೨</a></sup> (ಕೂರ್ಮ). ಆದರೆ ಶ್ರುತಿ ಸ್ಮೃತಿಗಳ ಸಹಾಯದಿಂದ ಪ್ರತ್ಯಕ್ಷಾ ನುಮಾನಪ್ರಮಾಣಗಳು ಕಾರ್ಯಕಾರಿಯಾಗುತ್ತವೆ. ಶ್ರುತಿ ಸಹಾಯವಿಲ್ಲದ ಅನುಮಾನದಿಂದ ಏನನ್ನಾದರೂ ಸಾಧಿಸಬಹುದು. ಆದುದರಿಂದ ಶಾಸ್ತ್ರದ ಸಹಾಯವಿಲ್ಲದೆ ಅತೀಂದ್ರಿಯ ವಸ್ತು ಗಳನ್ನು ಸಾಧಿಸಲು ಶುಷ್ಕತರ್ಕವು ಪ್ರಯೋಜನವಾಗಲಾರದು.</p>
		    </section>
		    <section class="level3 numbered" id="id-1.1.4">
				<h3 class="level3-title" epub:type="title"><span class="num">೪.</span> ಸಮನ್ವಯಾಧಿಕರಣ</h3>
				<p class="text-center"><strong>ತತ್ತು ಸಮನ್ವಯಾತ್ ॥ ೪ ॥</strong></p>
				<p><strong>೪. ಆದರೆ ಆ (ಬ್ರಹ್ಮವು ವೇದಾಂತಶಾಸ್ತ್ರದಿಂದಲೆ ತಿಳಿಯಬರತಕ್ಕದ್ದು); ಏಕೆಂದರೆ (ವೇದಾಂತವಾಕ್ಯಗಳ) ಸಮನ್ವಯವಿದೆ.</strong></p>
				<p>ಸಮಸ್ತ ವೇದಾಂತವಾಕ್ಯಗಳ ಏಕವಿಷಯವು ಬ್ರಹ್ಮವೇ ಎಂದು ಈ ಅಧಿಕರಣದಲ್ಲಿ ನಿರ್ಧರಿಸಿದೆ.</p>
				<p>‘ಹೇ ಸೋಮ್ಯ, ಸೃಷ್ಟಿಗೆ ಮೊದಲು ಈ ಜಗತ್ತು ಏಕವೂ ಅದ್ವಿತೀಯವೂ ಆದ ಸತ್ಸ್ವರೂಪವೇ ಆಗಿತ್ತು’<sup><a epub:type="noteref" href="999-aside.xhtml#id-1.30">೩</a></sup> (ಛಾಂ. ಉ. ೬. ೨. ೧), ‘ಮೊದಲು ಇದು ಆತ್ಮನೊಬ್ಬನೇ ಆಗಿತ್ತು’<sup><a epub:type="noteref" href="999-aside.xhtml#id-1.31">೪</a></sup> (ಐ. ಉ. ೧. ೧. ೧), ‘ಆ ಈ ಬ್ರಹ್ಮವು ಅಪೂರ್ವವು, ಅನಪರವು, ಅನಂತರವು, ಅಬಾಹ್ಯವು, ಸರ್ವವನ್ನೂ ಅನುಭವಿಸುತ್ತಿರುವ ಈ ಆತ್ಮನು ಬ್ರಹ್ಮವು’<sup><a epub:type="noteref" href="999-aside.xhtml#id-1.32">೫</a></sup> (ಬೃ. ಉ. ೨. ೫. ೧೯), ‘ಮುಂದಿರುವ ಇದು ಅಮೃತವಾದ ಬ್ರಹ್ಮವೇ’<sup><a epub:type="noteref" href="999-aside.xhtml#id-1.33">೬</a></sup> (ಮುಂ. ಉ. ೨. ೨. ೧೨) ಇವೇ ಮೊದಲಾದವು ವಿಷಯವಾಕ್ಯಗಳು.</p>
				<p class="text-center"><strong>ಮೊದಲನೆಯ ವರ್ಣಕ</strong></p>
				<p><strong>ಪೂರ್ವಪಕ್ಷಿ</strong> ಶಾಸ್ತ್ರವೇ ಬ್ರಹ್ಮಕ್ಕೆ ಪ್ರಮಾಣವೆಂದು ಹೇಗೆ ಹೇಳಬಹುದು? 'ವೇದಕ್ಕೆ  ಕ್ರಿಯೆಯೇ ಉದ್ದೇಶವಾಗಿರುವುದರಿಂದ ಕ್ರಿಯೆಯನ್ನು ಸೂಚಿಸದ ವೇದವಾಕ್ಯಗಳು ನಿಷ್ಪ್ರಯೋಜಕ'<sup><a epub:type="noteref" href="999-aside.xhtml#id-1.34">೧</a></sup> (ಜೈ. ಸೂ. ೧. ೨. ೧)  ಎಂಬ ಪ್ರಮಾಣವಿರುವುದರಿಂದ ಶಾಸ್ತ್ರವು ಕ್ರಿಯೆಯನ್ನೇ ಸೂಚಿಸುತ್ತದೆ. ಆದುದರಿಂದ ಕ್ರಿಯಾಪರವಲ್ಲದ ವೇದಾಂತ ವಾಕ್ಯಗಳು ನಿರರ್ಥಕವೆಂದಾಗುತ್ತದೆ.</p>
				<p>ಅಥವಾ ಕರ್ತೃ ದೇವತೆ–ಇವುಗಳನ್ನು ಪ್ರಕಾಶಪಡಿಸುವ ಮೂಲಕವಾಗಲಿ ಅಥವಾ ಉಪಾ ಸನೆಯೇ ಮೊದಲಾದ ಕ್ರಿಯೆಯ ವಿಧಿಯನ್ನು ಸೂಚಿಸುವುದರ ಮೂಲಕವಾಗಲಿ ವೇದಾಂತ ವಾಕ್ಯಗಳು ಕ್ರಿಯೆಯ ವಿಧಿಗೆ ಶೇಷವಾಗಿವೆಯೆಂದು ಹೇಳಬಹುದು. ಇವು ಸಿದ್ಧ ವಸ್ತುವನ್ನು ಪ್ರತಿ ಪಾದಿಸಲು ಬಂದಿವೆಯೆಂದು ಹೇಳಲೂ ಕೂಡ ಆಗುವುದಿಲ್ಲ ; ಏಕೆಂದರೆ ಸಿದ್ಧವಸ್ತುವು ಪ್ರತ್ಯಕ್ಷಾದಿ ಪ್ರಮಾಣಗಳಿಗೆ ವಿಷಯವಾಗಿದೆ ಮತ್ತು ಹೇಯ-ಉಪಾದೇಯ-ರಹಿತವಾದುದನ್ನು (ಎಂದರೆ ಸ್ವೀಕರಿಸುವುದಕ್ಕೂ ವಿಸರ್ಜಿಸುವುದಕ್ಕೂ ಅನರ್ಹವಾದುದನ್ನು) ಪ್ರತಿಪಾದಿಸಿದರೆ ಯಾವ ಪುರು ಷಾರ್ಥವೂ ಉಂಟಾಗುವುದಿಲ್ಲ. ಆದುದರಿಂದಲೇ ‘ಅವನು ಅತ್ತನು’೨ (ತೈ. ಸಂ. ೨. ೫.೧.೧) ಮೊದಲಾದ ವಾಕ್ಯಗಳು ನಿರರ್ಥಕವಾಗದಿರಲೆಂದು ಕರ್ಮವಿಧಿಗಳನ್ನು ಹೊಗಳುವುದರ ಮೂಲಕ ಅವುಗಳಿಗೆ ಪೂರ್ವಮೀಮಾಂಸೆಯಲ್ಲಿ ಸಾರ್ಥಕ್ಯವನ್ನು ಹೇಳಿದೆ : ‘ಇವು ವಿಧಿಯೊಂದಿಗೆ ಏಕವಾಕ್ಯ ವಾಗಿರುವುದರಿಂದ ವಿಧಿಯನ್ನು ಸ್ತುತಿಸುವುದರ ಮೂಲಕ ಸಾರ್ಥಕವಾಗಿವೆ’೩ (ಜೈ. ಸೂ. ೧. ೨. ೭). ‘ಅವನು ಅತ್ತನು’ ಮೊದಲಾದ ಅರ್ಥವಾದಗಳಿಗೆ ಸ್ವತಂತ್ರವಾದ ಅರ್ಥವಿಲ್ಲದಿರುವುದರಿಂದ ವಿಧಿವಾಕ್ಯದೊಂದಿಗೆ ಸೇರಿಕೊಂಡು ಅರ್ಥವನ್ನು ಪಡೆದಿವೆ ಎಂದು ತಿಳಿಯಬೇಕು. ಇದೇ ರೀತಿ ‘ಬಲಕ್ಕೋಸ್ಕರ ನಿನ್ನನ್ನು ಕತ್ತರಿಸುತ್ತೇನೆ’೪ (ತೈ. ಸಂ. ೧. .೧ .೧ .೧) ಮೊದಲಾದ ಮಂತ್ರಗಳು ಕ್ರಿಯೆಯನ್ನೂ ಅದರ ಸಾಧನವನ್ನೂ ಹೇಳುವುದರ ಮೂಲಕ ಕರ್ಮಕ್ಕೆ ಸಂಬಂಧಪಟ್ಟಿವೆ. ಆದುದರಿಂದ ವಿಧಿಸ್ಪರ್ಶವಿಲ್ಲದ ವೇದವಾಕ್ಯಗಳಿಗೆ ಪ್ರಯೋಜನವಿರುವುದೆಂಬುದು ಎಲ್ಲಿಯೂ ಕಂಡುಬರುವುದಿಲ್ಲ, ಯುಕ್ತವೂ ಅಲ್ಲ. ವಿಧಿಯು ಕ್ರಿಯಾವಿಷಯವಾಗಿರುವುದರಿಂದ ಸಿದ್ಧವಸ್ತು ವಿನ ವಿಷಯದಲ್ಲಿ ಹೊಂದುವುದಿಲ್ಲ.</p>
				<p>ವೇದಾಂತವಾಕ್ಯಗಳು ಕ್ರಿಯಾವಿಧಿಗೆ ಅಂಗವಾಗಿರುತ್ತವೆಯೆಂದು ಒಪ್ಪಿಕೊಂಡರೆ ಒಂದು ಹೊಸ ವಿಷಯವು ಬರುತ್ತದೆ ಎಂದು ಹೆದರಬೇಕಾಗಿಲ್ಲ ; ಏಕೆಂದರೆ ಆಗಲೂ ಉಪನಿಷತ್ತುಗಳು ತಮ್ಮ ವಾಕ್ಯಗಳಲ್ಲಿಯೇ ಇರುವ ಉಪಾಸನಾದಿ ಕರ್ಮಗಳನ್ನು ಸೂಚಿಸುತ್ತವೆ. ಆದುದರಿಂದ ಬ್ರಹ್ಮವು ಶಾಸ್ತ್ರಕ್ಕೆ ಕಾರಣ ಎನ್ನುವುದು ಸರಿಯಲ್ಲ.</p>
				<p><strong>ಸಿದ್ಧಾಂತಿ</strong> -ಮೂಲದಲ್ಲಿರುವ <strong>ತು</strong> -ಶಬ್ದವು ಪೂರ್ವಪಕ್ಷವನ್ನು ಖಂಡಿಸುತ್ತದೆ. <strong>ತತ್</strong> ಎಂದರೆ ಸರ್ವಜ್ಞವೂ ಸರ್ವಶಕ್ತಿಯುಳ್ಳದ್ದೂ ಜಗತ್ತಿನ ಉತ್ಪತ್ತಿ-ಸ್ಥಿತಿ-ಲಯಗಳಿಗೆ ಕಾರಣವೂ ಆದ ಬ್ರಹ್ಮವು ; ಇದನ್ನು ವೇದಾಂತಶಾಸ್ತ್ರದಿಂದಲೇ ಅರಿತುಕೊಳ್ಳಬೇಕು. ಅದು ಹೇಗೆ ? ಎಲ್ಲ ವೇದಾಂತಗಳಲ್ಲಿಯೂ ವಾಕ್ಯಗಳು ಬ್ರಹ್ಮವನ್ನೇ ತಾತ್ಪರ್ಯದ ಮೂಲಕ ಅನ್ವಯಮಾಡುತ್ತವೆ, ಪದಗಳ ಅರ್ಥ ಕಟ್ಟುತ್ತವೆ. ವೇದಾಂತವಾಕ್ಯಗಳಲ್ಲಿರುವ ಪದಗಳು ಬ್ರಹ್ಮಸ್ವರೂಪ ವಿಷಯ ದಲ್ಲಿಯೇ ನಿಶ್ಚಯವಾಗಿ ಸಮನ್ವಯವಾಗುವುದರಿಂದ ಕರ್ತ್ರಾದಿ ದೇವತೆಗಳನ್ನು ಪ್ರಕಾಶಪಡಿಸುವ ಮೂಲಕ ಕ್ರಿಯಾವಿಧಿಗೆ ಶೇಷವಾಗಬೇಕೆಂಬ ಅರ್ಥವನ್ನು ಕಲ್ಪಿಸುವುದು ಯುಕ್ತವಲ್ಲ ; ಹಾಗೆ ಮಾಡಿದರೆ ಶ್ರುತಿಯಲ್ಲಿ ಹೇಳಿರುವುದನ್ನು ಬಿಟ್ಟು ಅದರಲ್ಲಿ ಹೇಳದೆ ಇರುವ ಅರ್ಥವನ್ನು ಕಲ್ಪಿಸಿ ಕೊಂಡಂತೆ ಆಗುವುದು. ‘ಅಲ್ಲಿ ಯಾವುದರಿಂದ ಯಾವುದನ್ನು ನೋಡಿಯಾನು ?’೧ (ಬೃ. ಉ. ೨. ೯. ೧೪) ಎಂಬ ಶ್ರುತಿವಾಕ್ಯವು ಕ್ರಿಯಾ-ಕಾರಕ-ಫಲಗಳನ್ನು ನಿರಾಕರಿಸುವುದರಿಂದ ವೇದಾಂತ ವಾಕ್ಯಗಳು ಕರ್ತೃವಿನ ಸ್ವರೂಪವನ್ನು ಪ್ರತಿಪಾದಿಸುವುದಿಲ್ಲ.</p>
				<p>ಬ್ರಹ್ಮವು ಸಿದ್ಧವಸ್ತುವಿನ ಸ್ವರೂಪವುಳ್ಳದ್ದಾದರೂ ಪ್ರತ್ಯಕ್ಷವೇ ಮೊದಲಾದ ಪ್ರಮಾಣಗಳಿಗೆ ವಿಷಯವಾಗುವುದಿಲ್ಲ ; ಏಕೆಂದರೆ <strong>ತತ್ ತ್ವಮ್ ಅಸಿ</strong> (ಛಾಂ. ಉ. ೬. ೮. ೨) ಎಂದು ಶ್ರುತಿಯಲ್ಲಿ ಹೇಳಿರುವ ಬ್ರಹ್ಮಾತ್ಮಭಾವವನ್ನು ಶಾಸ್ತ್ರವಿಲ್ಲದೆ ಅರಿತುಕೊಳ್ಳಲು ಆಗುವುದಿಲ್ಲ. ಹೇಯೋಪಾ ದೇಯರಹಿತವಾದುದರಿಂದ ಸಿದ್ಧವಸ್ತುವಿನ ಉಪದೇಶವು ವ್ಯರ್ಥವೆಂಬ ಪೂರ್ವಪಕ್ಷಿಯ ಮತವು ನಮ್ಮ ಸಿದ್ಧಾಂತದಲ್ಲಿ ದೋಷವನ್ನು ತೋರಿಸುವುದಿಲ್ಲ; ಏಕೆಂದರೆ ಹೇಯೋಪಾದೇಯ ಶೂನ್ಯ ವಾದ ಬ್ರಹ್ಮಜ್ಞಾನದಿಂದಲೇ ಸರ್ವಕ್ಲೇಶಗಳೂ ನಾಶವಾಗುವುದರಿಂದ ಪುರುಷಾರ್ಥವು ಸಿದ್ಧಿಸುತ್ತದೆ.</p>
				<p>ಶ್ರುತಿಗಳಲ್ಲಿ ದೇವತಾದಿಗಳನ್ನು ಪ್ರತಿಪಾದಿಸಿರುವುದು ಆಯಾ ವೇದಾಂತ ವಾಕ್ಯಗಳಲ್ಲಿರುವ ಉಪಾಸನೆಗಾಗಿ ಎಂದು ಇಟ್ಟುಕೊಂಡರೂ ವಿರೋಧವಾಗುವುದಿಲ್ಲ. ಆದರೆ ಬ್ರಹ್ಮವು ಮಾತ್ರ ಉಪಾಸನಾವಿಧಿಗೆ ಅಂಗವಾಗುವುದಿಲ್ಲ ; ಏಕೆಂದರೆ ಬ್ರಹ್ಮದ ಏಕತ್ವಜ್ಞಾನದಿಂದ ಹೇಯೋಪಾ ದೇಯವಿಲ್ಲದೆ ಕ್ರಿಯಾ-ಕಾರಕಗಳೇ ಮೊದಲಾದ ದ್ವೈತ ಜ್ಞಾನವು ನಾಶವಾಗುತ್ತದೆ. ಏಕತ್ವಜ್ಞಾನ ದಿಂದ ನಾಶವಾದ ದ್ವೈತಜ್ಞಾನವು ಪುನಃ ಉತ್ಪನ್ನವಾಗುವುದೇ ಇಲ್ಲ ; ಅಂಥ ಸಂಭವವಿದ್ದರೆ ಬ್ರಹ್ಮವು ಉಪಾಸನಾವಿಧಿಗೆ ಅಂಗವೆಂದು ಭಾವಿಸಲು ಸಾಧ್ಯವಾದೀತು.೨</p>
				<p>ಕರ್ಮಕಾಂಡದಲ್ಲಿ ವಿಧಿಯ ಸೋಂಕಿಲ್ಲದೆ ವೇದವಾಕ್ಯಗಳು ಪ್ರಮಾಣವಾಗದಿದ್ದರೂ ಆತ್ಮ ಜ್ಞಾನವು ಫಲದಲ್ಲಿ ಕೊನೆಗಾಣುತ್ತಿರುವುದರಿಂದ ಅದರ ವಿಷಯವಾದ ಶಾಸ್ತ್ರವು ಪ್ರಮಾಣ ವೆಂಬುದನ್ನು ನಿರಾಕರಿಸಲು ಆಗುವುದಿಲ್ಲ. ಮತ್ತೆ ಶಾಸ್ತ್ರದ ಪ್ರಾಮಾಣ್ಯವು ಅನುಮಾನ-ಪ್ರಮಾಣ ದಿಂದ ಸಿದ್ಧಿಸುವುದಿಲ್ಲ ; ಹಾಗಿದ್ದರೆ ದೃಷ್ಟಾಂತವು ಅವಶ್ಯವಾಗಿ ಬೇಕಾಗುತ್ತಿತ್ತು. ಆದುದರಿಂದ ಬ್ರಹ್ಮಕ್ಕೆ ಶಾಸ್ತ್ರವೇ ಪ್ರಮಾಣವೆಂಬುದು ಸಿದ್ಧವಾಗುತ್ತದೆ.</p>
				<p class="text-center"><strong>ಎರಡನೆಯ ವರ್ಣಕ</strong></p>
				<p>ಇಲ್ಲಿ ಇನ್ನು ಕೆಲವರು ಸಿದ್ಧಾಂತಕ್ಕೆ ಹೀಗೆ ಆಕ್ಷೇಪಣೆಮಾಡುತ್ತಾರೆ ; ಬ್ರಹ್ಮವನ್ನು ಅರಿತು ಕೊಳ್ಳಲು ಶಾಸ್ತ್ರವೊಂದೇ ಪ್ರಮಾಣವೆಂದು ಒಪ್ಪಿಕೊಳ್ಳುತ್ತೇವೆ ; ಆದರೆ ಅದು ಉಪಾಸನಾವಿಧಿಗೆ (ಎಂದರೆ ಪ್ರತಿಪತ್ತಿವಿಧಿಗೆ) ಅಂಗವಾಗಿಯೇ ಬ್ರಹ್ಮವನ್ನು ತಿಳಿಸಿಕೊಡುತ್ತದೆ. ಎಂದರೆ ನೇರವಾಗಿ ತಿಳಿಸಿಕೊಡುವುದಿಲ್ಲ. ಯಜ್ಞಪಶುವನ್ನು ಕಟ್ಟುವ ಕಂಬ, ಆಹವನೀಯಾಗ್ನಿ ಮೊದಲಾದುವು ಲೋಕ ಪ್ರಸಿದ್ಧವಲ್ಲವಾದರೂ ಶಾಸ್ತ್ರವು ಅವುಗಳನ್ನು ವಿಧಿಗೆ ಅಂಗವಾಗಿಯೇ ತಿಳಿಸಿಕೊಡುತ್ತದೆ ಎಂಬುದು ಉದಾಹರಣೆ.</p>
				<p><strong>ಸಿದ್ಧಾಂತಿ</strong>-ಅದು ಹೇಗೆ ?</p>
				<p><strong>ಪೂರ್ವಪಕ್ಷಿ</strong>-ಏಕೆಂದರೆ ಶಾಸ್ತ್ರವು ಮನುಷ್ಯನನ್ನು ಕಾರ್ಯದಲ್ಲಿ ಪ್ರೇರಿಸುತ್ತದೆ ಅಥವಾ ನಿರೋಧಿಸುತ್ತದೆ. ಆದುದರಿಂದ ಶಾಸ್ತ್ರದ ತಾತ್ಪರ್ಯವನ್ನು ಅರಿತವರು  'ಕರ್ಮವನ್ನು ಮಾಡುವಂತೆ ಬೋಧಿಸುವುದೇ ವೇದದ ಪ್ರಯೋಜನ'1 (ಶಾಬರಭಾಷ್ಯ, ೧. ೧. ೧)  ಎಂದು ಹೇಳಿರುತ್ತಾರೆ. ಆದುದರಿಂದ ಯಾವುದಾದರೊಂದು ವಿಷಯದಲ್ಲಿ ಕರ್ಮವನ್ನು ಮಾಡಲು ಮನುಷ್ಯನನ್ನು ಪ್ರೇರಿಸುವುದರಿಂದ ಅಥವಾ ನಿರೋಧಿಸುವುದರಿಂದ ಶಾಸ್ತ್ರಕ್ಕೆ  ಪ್ರಯೋಜನವುಂಟಾಗುತ್ತದೆ. ಇದೇ ರೀತಿ ವೇದಾಂತವಾಕ್ಯಗಳಿಗೂ ಪ್ರಯೋಜನವಿರುತ್ತದೆ. ಹೀಗೆ ವೇದಾಂತವಾಕ್ಯಗಳು ವಿಧಿಪರವಾದರೆ-ಸ್ವರ್ಗಾದಿಕಾಮಗಳನ್ನು ಬಯಸುವವರಿಗೆ ಅಗ್ನಿಹೋತ್ರಾದಿ ಸಾಧನಗಳನ್ನು ವಿಧಿಸಿರುವಂತೆ-ಅಮೃತತ್ವವನ್ನು ಬಯಸುವವನಿಗೆ ಬ್ರಹ್ಮಜ್ಞಾನವನ್ನು ವಿಧಿಸಿದೆ ಎಂಬುದು ಯುಕ್ತವಾಗುತ್ತದೆ.</p>
				<p><strong>ಸಿದ್ಧಾಂತಿ</strong>-ಏನನ್ನು ಅರಿತುಕೊಳ್ಳಬೇಕೊ ಅದರ ವೈಲಕ್ಷಣ್ಯವನ್ನು ಇಲ್ಲಿ ಹೇಳಿದೆ : ಮುಂದೆ ಉಂಟಾಗತಕ್ಕ ಧರ್ಮವನ್ನು ಅರಿತುಕೊಳ್ಳಬೇಕೆಂದು ಕರ್ಮ ಕಾಂಡದಲ್ಲಿ ಹೇಳಿದೆ ; ಆದರೆ ಇಲ್ಲಿ ಅರಿತುಕೊಳ್ಳಬೇಕಾದುದು ನಿತ್ಯವಾಗಿರುವ ಬ್ರಹ್ಮವು. ಇವೆರಡರಲ್ಲಿ ಅನುಷ್ಠಾನವನ್ನು ಅಪೇಕ್ಷಿಸುವ ಧರ್ಮಜ್ಞಾನದ ಫಲಕ್ಕಿಂತ ಬ್ರಹ್ಮಜ್ಞಾನದ ಫಲವು ಬೇರೆಯೇ ಆಗಿರಬೇಕು.</p>
				<p><strong>ಪೂರ್ವಪಕ್ಷಿ</strong>-ಹೀಗಿರಬೇಕಾದ ಅವಶ್ಯಕತೆಯಿಲ್ಲ ; ಏಕೆಂದರೆ, 'ಎಲೈ ಮೈತ್ರೇಯಿ, ಆತ್ಮನನ್ನು ನೋಡಬೇಕು'2 (ಬೃ. ಉ. ೨. ೪. ೫) ಎಂಬ ಶ್ರುತಿಯ ಪ್ರಕಾರ ಕಾರ್ಯವಿಧಿಗೆ ಸಂಬಂಧಪಟ್ಟ ಬ್ರಹ್ಮವನ್ನು ಇಲ್ಲಿ ಪ್ರತಿಪಾದಿಸಿದೆ. 'ಯಾವ ಆತ್ಮನು ಪಾಪರಹಿತನೊ. . . ಅವನನ್ನೇ ಹುಡುಕಬೇಕು, ಅವನನ್ನೇ ಅರಿತುಕೊಳ್ಳಬೇಕು'3  (ಛಾಂ. ಉ. ೮.೭. ೧) 'ಆತ್ಮನೆಂದೇ ಉಪಾಸಿಸಬೇಕು'4  (ಬೃ. ಉ. ೧. ೪. ೭)  ಇವೇ ಮೊದಲಾದ ವಿಧಿಗಳಿರುವಾಗ,  'ಈ ಆತ್ಮನು ಯಾರು?' 'ಆ ಬ್ರಹ್ಮವು ಯಾವುದು?' ಎಂದು ಅರಿತುಕೊಳ್ಳಲು ಇಚ್ಡೆಯಿರುವಾಗ, ನಿತ್ಯವೂ ಸರ್ವಜ್ಞವೂ ಸರ್ವಗತವೂ ನಿತ್ಯ-ಶುದ್ಧ-ಬುದ್ಧ ಮುಕ್ತ ಸ್ವಭಾವವುಳ್ಳದ್ದೂ ವಿಜ್ಞಾನವೂ ಆನಂದವೂ ಆದ ಬ್ರಹ್ಮದ ಸ್ವರೂಪವನ್ನು ತಿಳಿಸುವುದರಲ್ಲಿ ಎಲ್ಲ ವೇದಾಂತವಾಕ್ಯಗಳೂ ಉಪಯುಕ್ತವಾಗಿರುವುವು. ಆ ಬ್ರಹ್ಮೋಪಾಸನೆಯಿಂದ ಶಾಸ್ತ್ರಪ್ರಸಿದ್ಧವಾದ ಮೋಕ್ಷವೆಂಬ ಅದೃಷ್ಟ ಫಲವು ಉಂಟಾಗುತ್ತದೆ.</p>
				<p>ವೇದಾಂತವಾಕ್ಯಗಳು ಕರ್ತವ್ಯವಿಧಿಗಳನ್ನು ತಿಳಿಸದೆ ಕೇವಲ ವಸ್ತುನಿರೂಪಣೆಯನ್ನು ಮಾಡಿದರೆ ಹೇಯೋಪಾದೇಯಗಳಿಲ್ಲದೆ, ‘ರಾಜನು ಹೋಗುತ್ತಿದ್ದಾನೆ’ ಎಂಬ ವಾಕ್ಯದಂತೆ ಪ್ರಯೋಜನ ರಹಿತವಾಗುವುವು.</p>
				<p><strong>ಸಿದ್ಧಾಂತಿ</strong>-ಇದು ಹಗ್ಗ, ಹಾವಲ್ಲ ಎಂಬ ವಾಕ್ಯದಲ್ಲಿ ಕೇವಲ ವಸ್ತು ನಿರೂಪಣೆಯಿದ್ದರೂ ಭ್ರಾಂತಿಜನಿತಭೀತಿಯು ಹೋಗುವುದರಿಂದ ಅಂಥ ವಾಕ್ಯದಲ್ಲಿಯೂ ಪ್ರಯೋಜನವಿರುತ್ತದೆ. ಇದೇ ರೀತಿ ಅಸಂಸಾರಿಯಾದ ಆತ್ಮನನ್ನು ತಿಳಿಸುವ ವಾಕ್ಯವೂ ಆತ್ಮನು ಸಂಸಾರಿಯೆಂಬ ಭ್ರಮೆಯನ್ನು ತೊಲಗಿಸುವುದರಿಂದ ಪ್ರಯೋಜನವುಳ್ಳದ್ದಾಗಿರುತ್ತದೆ.</p>
				<p><strong>ಪೂರ್ವಪಕ್ಷಿ</strong>-ಇದು ಹಗ್ಗ, ಹಾವಲ್ಲ  ಎಂದು ಕೇಳಿದ ಕೂಡಲೇ ಸರ್ಪಭ್ರಾಂತಿಯು ಹೋಗು ವಂತೆ ಬ್ರಹ್ಮಸ್ವರೂಪಶ್ರವಣದಿಂದ ಸಂಸಾರಿತ್ವಭ್ರಾಂತಿಯು ಹೋಗುವಹಾಗಿದ್ದರೆ ಹೀಗೆ ಆಗ ಬಹುದಾಗಿತ್ತು. ಆದರೆ ಅದು ಹಾಗೆ ಹೋಗುವುದಿಲ್ಲ ಏಕೆಂದರೆ ಬ್ರಹ್ಮಸ್ವರೂಪವನ್ನು ಕೇಳಿ ದವನಿಗೂ ಹಿಂದಿನಂತೆ ಸುಖದುಃಖಗಳೇ ಮೊದಲಾದ ಸಂಸಾರಿಧರ್ಮಗಳು ಇರುತ್ತವೆ  ಮತ್ತು  ಆತ್ಮನನ್ನು ಶ್ರವಣಮಾಡಬೇಕು, ಮನನಮಾಡಬೇಕು, ನಿದಿಧ್ಯಾಸನಮಾಡಬೇಕು ೧ ಬೃ. ಉ. ೨. ೪. ೫ ಎಂಬಲ್ಲಿ ಶ್ರವಣ ಮಾಡಿದಮೇಲೂ ಮನನ ನಿದಿಧ್ಯಾಸನಗಳನ್ನು ವಿಧಿಸಿರುತ್ತದೆ. ಆದುದ ರಿಂದ ಉಪಾಸನಾವಿಧಿಗೆ ವಿಷಯವಾಗಿಯೇ ಬ್ರಹ್ಮವು ಶಾಸ್ತ್ರಪ್ರಮಾಣಕವಾಗಿರುತ್ತದೆ.</p>
				<p><strong>ಸಿದ್ಧಾಂತಿ</strong>-ಪೂರ್ವಪಕ್ಷದ ಮತವು ಸರಿಯಲ್ಲ. ಕರ್ಮಫಲ ಮತ್ತು ಬ್ರಹ್ಮ-ವಿದ್ಯಾಫಲ-ಇವೆರಡೂ ವಿಲಕ್ಷಣವಾಗಿರುತ್ತವೆ. ಶರೀರ ವಾಕ್ಕು ಮನಸ್ಸು-ಇವುಗಳಿಂದ ಮಾಡಿದ ಕರ್ಮವು ಧರ್ಮವೆಂದು ಶ್ರುತಿಸ್ಮೃತಿಗಳಲ್ಲಿ ಪ್ರಸಿದ್ಧವಾಗಿರುತ್ತದೆ. ಹಿಂಸೆಯೇ ಮೊದಲಾದ ಅಧರ್ಮವು ಪ್ರತಿಷೇಧರೂಪವಾಗಿರುವುದರಿಂದ ಅದನ್ನು ತ್ಯಜಿಸುವುದಕ್ಕಾಗಿ ಜಿಜ್ಞಾಸ್ಯವಾಗಿದೆ. ಹೀಗೆ ಚೋದನಾಲಕ್ಷಣವೂ ಅರ್ಥಾನರ್ಥರೂಪವೂ ಆದ ಧರ್ಮಾ-ಧರ್ಮಗಳಿಗೆ ಫಲವಾಗಿರುವ ಸುಖ ದುಃಖಗಳು ಎಲ್ಲ ಪ್ರಾಣಿಗಳಿಗೂ ಗೋಚರವಾಗಿರುವುವು. ದೇಹಿಗಳಲ್ಲಿ ಸುಖದುಃಖಗಳ ತಾರ ತಮ್ಯಕ್ಕೆ ಧರ್ಮಾಧರ್ಮಗಳ ತಾರತಮ್ಯವೇ ಕಾರಣ. ಅವಿದ್ಯೆಯೇ ಮೊದಲಾದ ದೋಷವುಳ್ಳವರಿಗೆ ಧರ್ಮಾಧರ್ಮಗಳ ತಾರತಮ್ಯ ನಿಮಿತ್ತದಿಂದ ಶರೀರಸ್ವೀಕಾರದ ಮೂಲಕ ಸಂಸಾರರೂಪವಾಗಿರುವ ಸುಖದುಃಖಗಳ ತಾರತಮ್ಯವುಂಟಾಗುವುದೆಂಬುದು ಶಾಸ್ತ್ರದಲ್ಲಿ ಪ್ರಸಿದ್ಧವಾಗಿದೆ. ಆದುದರಿಂದ ಶ್ರುತಿಯೇ  ಶರೀರವುಳ್ಳವನಿಗೆ ಪ್ರಿಯಾಪ್ರಿಯಗಳ ನಾಶವಿಲ್ಲ2 (ಛಾಂ. ಉ. ೮. ೧೨. ೧) ಎಂದು ಸಂಸಾರದ ಸ್ವರೂಪವನ್ನು ಅನುವಾದಮಾಡಿರುತ್ತದೆ.</p>
				<p>ಆದರೆ ‘ಶರೀರವಿಲ್ಲದವನನ್ನು ಪ್ರಿಯಾಪ್ರಿಯಗಳು ಸೋಂಕುವುದಿಲ್ಲ’೩ (ಛಾಂ. ಉ. ೮. ೧೨. ೧) ಎಂಬ ಶ್ರುತಿವಚನದಿಂದ ಮೋಕ್ಷವೆಂಬ ಅಶರೀರತ್ವವು ಚೋದನಾಲಕ್ಷಣವಾದ ಧರ್ಮದ ಕಾರ್ಯವಲ್ಲವೆಂದು ತಿಳಿದುಬರುತ್ತದೆ ; ಮೋಕ್ಷವು ಧರ್ಮದ ಕಾರ್ಯವಾಗಿದ್ದರೆ ಪ್ರಿಯಾಪ್ರಿಯ ಗಳು ಅವನನ್ನು ಸೋಂಕುವುದಿಲ್ಲವೆಂಬ ವಚನವು ಯುಕ್ತವಾಗುತ್ತಿರಲಿಲ್ಲ. ಅಶರೀರತ್ವವು ಧರ್ಮದ ಕಾರ್ಯವಾಗಿರದೆ ಆತ್ಮನಿಗೆ ಸ್ವಾಭಾವಿಕವಾಗಿರುತ್ತದೆ. ‘ಈ ಪುರುಷನು ಅಸಂಗನು’೪ (ಬೃ. ಉ. ೪. ೩. ೧೫) ಎಂದು ಶ್ರುತಿಯೇ ಹೇಳುತ್ತದೆ. ಆದುದರಿಂದ ಅನುಷ್ಠೇಯಕರ್ಮಕ್ಕಿಂತ ವಿಲಕ್ಷಣವಾದ ಮೋಕ್ಷವೆಂಬ ಅಶರೀರತ್ವವು ನಿತ್ಯವೆಂಬುದು ಸಿದ್ಧವಾಗಿದೆ.</p>
				<p>ನಿತ್ಯತೆಯು ಎರಡು ವಿಧವಾಗಿರುವುದು : ಪರಿಣಾಮಿ-ನಿತ್ಯತೆ ಮತ್ತು ಕೂಟಸ್ಥ-ನಿತ್ಯತೆ ; ಪೃಥ್ವೀ ಮೊದಲಾದ ಭೂತಗಳು, ಸತ್ತ್ವಾದಿಗುಣಗಳು ಪರಿಣಾಮಿ-ನಿತ್ಯತೆಗೆ ಸೇರಿದುವು. ಈ ನಿತ್ಯತೆಯು ಪಾರಮಾರ್ಥಿಕವಲ್ಲ. ಆದರೆ ಅಶರೀರತ್ವವು ಪಾರಮಾರ್ಥಿಕವೂ ಕೂಟಸ್ಥನಿತ್ಯವೂ ಆಕಾಶದಂತೆ ಸರ್ವವ್ಯಾಪಿಯೂ ಸರ್ವಕ್ರಿಯಾರಹಿತವೂ ನಿತ್ಯತೃಪ್ತವೂ ಅವಯವರಹಿತವೂ ಸ್ವಯಂಜ್ಯೋತಿಃ- ಸ್ವಭಾವವುಳ್ಳದ್ದೂ ಆಗಿರುವುದು. ಯಾವುದರ ವಿಷಯದಲ್ಲಿ ಜಿಜ್ಞಾಸೆಯು ಪ್ರಸ್ತುತವಾಗಿರು ವುದೊ ಆ ಬ್ರಹ್ಮವೇ ಇದು. ಬ್ರಹ್ಮವನ್ನು ಕರ್ತವ್ಯಕ್ಕೆ ಅಂಗವಾಗಿ ಉಪದೇಶಿಸಿಲ್ಲ. ಬ್ರಹ್ಮಜ್ಞಾನ ವಾದ ಕೂಡಲೇ ಮೋಕ್ಷವಾಗುವುದರಿಂದ ಮಾಡಬೇಕಾದ ಯಾವ ಕರ್ಮವೂ ಉಳಿಯುವುದಿಲ್ಲ. ‘ಕಾರ್ಯಕಾರಣ-ರೂಪವಾದ ಬ್ರಹ್ಮವು ಸಾಕ್ಷಾತ್ಕರಿಸಲ್ಪಟ್ಟರೆ ಇವನ ಕರ್ಮಗಳು ಕ್ಷೀಣವಾಗು ವುವು’೧ (ಮುಂ. ಉ. ೨. ೨.೯) ಎಂದು ಶ್ರುತಿಯು ಹೇಳುತ್ತದೆ.</p>
				<p>ಅನೇಕ ಶ್ರುತಿಗಳು೨ ಮೋಕ್ಷಕ್ಕೆ ಪ್ರತಿಬಂಧವಾದ ಅವಿದ್ಯೆಯನ್ನು ನಾಶಮಾಡುವುದೇ ಆತ್ಮ ಜ್ಞಾನದ ಫಲವೆಂದು ಹೇಳುತ್ತವೆ. ಆತ್ಮನೂ ಬ್ರಹ್ಮವೂ ಒಂದೇ ಎಂಬ ಜ್ಞಾನದಿಂದ ಮಿಥ್ಯಾ ಜ್ಞಾನದ ನಾಶವುಂಟಾಗುತ್ತದೆ.೩</p>
				<p>ಈ ಬ್ರಹ್ಮಾತ್ಮ-ಏಕತ್ವ ವಿಜ್ಞಾನವು ಸಂಪದ್ರೂಪವಲ್ಲ.೪ ‘ಮನಸ್ಸನ್ನು ಬ್ರಹ್ಮವೆಂದು ಉಪಾಸಿಸ ಬೇಕು’೫ (ಛಾಂ. ಉ. ೩. ೧೮.೧) ಎಂಬಲ್ಲಿ ಬ್ರಹ್ಮದೃಷ್ಟಿಯನ್ನು ಅಧ್ಯಾಸ ಮಾಡಿರುವಂತೆ ಇದು ಅಧ್ಯಾಸರೂಪವೂ ಅಲ್ಲ. ‘ವಾಯುವು ಸಂವರ್ಗ’೬ (ಛಾಂ. ಉ. ೪. ೩. ೧), ‘ಪ್ರಾಣವು ಸಂವರ್ಗ’೭ (ಛಾಂ. ಉ. ೪. ೩. ೩) ಎಂಬಲ್ಲಿ ಹೇಳಿರುವಂತೆ ಇದು ಒಂದು ವಿಶಿಷ್ಟವಾದ ಕ್ರಿಯಾ ಯೋಗನಿಮಿತ್ತದಿಂದ ಉತ್ಪನ್ನವಾಗಲಿಲ್ಲ.೮ ಇದು ಆಜ್ಯವನ್ನು ನೋಡುವುದೇ ಮೊದಲಾದ ಕರ್ಮ ಗಳ ಹಾಗೆ ಕರ್ಮಾಂಗವಾದ ಸಂಸ್ಕಾರವೂ ಅಲ್ಲ.೯</p>
				<p>ಹೀಗೆ ಬ್ರಹ್ಮವು ಯಾವುದಕ್ಕೂ ವಿಷಯವಲ್ಲದಿದ್ದರೆ ಶಾಸ್ತ್ರವು ಅದಕ್ಕೆ ಹೇಗೆ ಪ್ರಮಾಣ ವಾಗುತ್ತದೆ ? ಶಾಸ್ತ್ರವು ಬ್ರಹ್ಮವನ್ನು ‘ಇದು’ ಎಂದು ವಿಷಯವಾಗಿ ತಿಳಿಸಲು ಹೊರಟಿಲ್ಲ. ಅವಿದ್ಯೆ ಯಿಂದ ಕಲ್ಪಿತವಾದ ಭೇದವನ್ನು ಹೋಗಲಾಡಿಸುವುದೇ ಶಾಸ್ತ್ರದ ಉದ್ದೇಶ. ಬ್ರಹ್ಮವು ಪ್ರತ್ಯಗಾತ್ಮ ವಾಗಿರುವುದರಿಂದ ಅದು ಅವಿಷಯವೆಂದು ತಿಳಿಸಿ, ಅವಿದ್ಯಾಕಲ್ಪಿತವಾದ ವೇದ-ವೇದಿತೃ- ವೇದನವೇ (ಅರಿಯಲ್ಪಡತಕ್ಕದ್ದು, ಅರಿಯುವವನು ಮತ್ತು ಅರಿವು) ಮೊದಲಾದ ಭೇದಗಳನ್ನು ನಾಶಮಾಡುವುದೇ ಶಾಸ್ತ್ರದ ಉದ್ದೇಶ. ಆದುದರಿಂದ ಅವಿದ್ಯೆಯಿಂದ ಕಲ್ಪಿತವಾದ ಸಂಸಾರಿತ್ವದ ನಾಶದ ಮೂಲಕ ನಿತ್ಯಮುಕ್ತನಾದ ಆತ್ಮನ ಸ್ವರೂಪವು ಉದ್ಧಾರವಾಗುತ್ತದೆ. ಆದಕಾರಣ ಮೋಕ್ಷದಲ್ಲಿ ಅನಿತ್ಯತ್ವದ ದೋಷವಿಲ್ಲ.</p>
				<p>ಮೋಕ್ಷವು ಕ್ರಿಯೆಯಿಂದ ಉಂಟಾಗುವುದಾದರೆ ಅದಕ್ಕೆ ನಾಲ್ಕು ದ್ವಾರಗಳಿವೆ : ಉತ್ಪಾದ್ಯ (ಉತ್ಪತ್ತಿಮಾಡಿಕೊಳ್ಳುವುದು), ವಿಕಾರ್ಯ (ಬದಲಾವಣೆಯನ್ನು ಪಡೆಯುವುದು), ಆಪ್ಯ (ಹೊಂದುವುದು) ಮತ್ತು ಸಂಸ್ಕಾರ್ಯ (ಗುಣವನ್ನು ಸೇರಿಸುವುದು ಅಥವಾ ದೋಷವನ್ನು ತೆಗೆದು ಹಾಕುವುದು); ಸರ್ವಗತವೂ ನಿತ್ಯಪ್ರಾಪ್ತವೂ ನಿತ್ಯ ಶುದ್ಧವೂ ಆದ ಮೋಕ್ಷವು ಈ ಯಾವ ದ್ವಾರದಿಂದಲೂ ಉಂಟಾಗುವುದಿಲ್ಲ. ಆದುದರಿಂದ ಮೋಕ್ಷಕ್ಕೆ ಜ್ಞಾನವೊಂದೇ ದ್ವಾರವಾಗಿದೆ.</p>
				<p>ಆದರೆ ಜ್ಞಾನವನ್ನು ಒಂದು ಮಾನಸೀ ಕ್ರಿಯೆಯೆಂದು ಅರಿಯಕೂಡದು ; ಏಕೆಂದರೆ ಜ್ಞಾನಕ್ಕೂ ಮಾನಸೀ ಕ್ರಿಯೆಗೂ ಭೇದವಿದೆ : ವಸ್ತು-ಸ್ವರೂಪವನ್ನು ಅಪೇಕ್ಷಿಸದೆ ಯಾವುದು ವಿಧಿಸಲ್ಪಟ್ಟಿ ದೆಯೊ, ಯಾವುದು ಮನುಷ್ಯನ ಚಿತ್ತವ್ಯಾಪಾರಕ್ಕೆ ಅಧೀನವಾಗಿದೆಯೊ ಅದು ಕ್ರಿಯೆ.೧ ಧ್ಯಾನ ವೆಂದರೆ ಚಿಂತನ ; ಅದು ಮಾನಸವಾಗಿದ್ದರೂ ಮನುಷ್ಯನು ಮಾಡುವುದಕ್ಕೂ ಬಿಡುವುದಕ್ಕೂ ಅಥವಾ ಬೇರೊಂದು ಬಗೆಯಲ್ಲಿ ಮಾಡುವುದಕ್ಕೂ ಸಾಧ್ಯವಾಗುತ್ತದೆ. ಆದರೆ ಜ್ಞಾನವು ಪ್ರಮಾಣ ದಿಂದ ಉಂಟಾಗತಕ್ಕದ್ದು. ಪ್ರಮಾಣಕ್ಕೆ ಯಥಾಭೂತವಸ್ತುವೇ ವಿಷಯವಾಗಿರುತ್ತದೆ. ಆದುದ ರಿಂದ ಜ್ಞಾನವು ವಸ್ತುತಂತ್ರವಾಗಿದೆ. ಚೋದನಾತಂತ್ರವೂ ಅಲ್ಲ, ಪುರುಷತಂತ್ರವೂ ಅಲ್ಲ. ಹೀಗಿರುವಾಗ ಯಥಾಭೂತ-ಬ್ರಹ್ಮಾತ್ಮ-ವಿಷಯವಾದ ಜ್ಞಾನವು ವಿಧಿಯನ್ನು ಅವಲಂಬಿಸಿರುವುದಿಲ್ಲ.</p>
				<p>ಹಾಗಾದರೆ ಶ್ರುತಿಗಳಲ್ಲಿ ವಿಧಿಯಂತಿರುವ (ಬೃ. ಉ. ೨. ೪. ೫) ವಚನಗಳ ಪ್ರಯೋಜನ ವೇನು ?–ಎಂಬ ಪ್ರಶ್ನೆಯು ಬರುತ್ತದೆ. ಇದಕ್ಕೆ ಉತ್ತರ : ಮನುಷ್ಯನನ್ನು ಸ್ವಾಭಾವಿಕವಾದ ದೇಹೇಂದ್ರಿಯಗಳ ಪ್ರವೃತ್ತಿಯಿಂದ ಹಿಂತಿರುಗಿಸಿ ಪ್ರತ್ಯಗಾತ್ಮನ ಕಡೆಗೆ ಸ್ರೋತವಾಗಿ ಹರಿಸು ವಂತೆ ವಿಧಿಚ್ಛಾಯೆಯುಳ್ಳ ವಚನಗಳು ಉಪಯುಕ್ತವಾಗಿವೆ. ಹೀಗೆ ಆತ್ಮಾನ್ವೇಷಣೆಗೆ ಪ್ರವೃತ್ತ ನಾದ ಮನುಷ್ಯನಿಗೆ ಹೇಯೋಪಾದೇಯರಹಿತವಾದ ಆತ್ಮತತ್ತ್ವವನ್ನು ‘ಇದೆಲ್ಲವೂ ಈ ಆತ್ಮನೇ’೨ (ಬೃ. ಉ. ೨. ೪. ೬) ಮೊದಲಾದ ವಚನಗಳು ಉಪದೇಶ ಮಾಡುತ್ತವೆ.</p>
				<p>ಕರ್ತವ್ಯ-ಪ್ರಧಾನವಾಗದ ಆತ್ಮಜ್ಞಾನವು ಸ್ವೀಕರಿಸುವುದಕ್ಕಾಗಲಿ ನಿರಾಕರಿಸುವುದಕ್ಕಾಗಲಿ ಬರು ವುದಿಲ್ಲ ಎಂಬ ಪೂರ್ವಪಕ್ಷದ ಅಭಿಪ್ರಾಯವು ನಿಜವೇ ಸರಿ. ಬ್ರಹ್ಮಜ್ಞಾನವಾದ ಮೇಲೆ ಸರ್ವಕರ್ತವ್ಯಹಾನಿಯೂ ಕೃತಕೃತ್ಯತೆಯೂ ಆಗುವುದೆಂಬುದು ನಮ್ಮ ಮತಕ್ಕೆ ಭೂಷಣವೇ ಆಗಿದೆ. ‘ಪುರುಷರು ಪರಮಾತ್ಮನನ್ನು “ಇವನೇ ನಾನು” ಎಂದು ಅರಿತುಕೊಂಡರೆ, ಯಾವುದನ್ನು ಬಯಸುತ್ತ ಯಾವ ಪ್ರಯೋಜನಕ್ಕಾಗಿ ಶರೀರವನ್ನನುಸರಿಸಿ ದುಃಖಪಟ್ಟಾನು ?’೩ (ಬೃ. ಉ. ೪. ೪. ೧೨) ಆದುದರಿಂದ ಶಾಸ್ತ್ರವು ಬ್ರಹ್ಮವನ್ನು ಉಪಾಸನಾ ವಿಧಿಗೆ ಶೇಷವಾಗಿ ತಿಳಿಸುವುದಿಲ್ಲ.</p>
				<p>ಪ್ರವೃತ್ತಿ-ನಿವೃತ್ತಿ-ರೂಪವಾದ ವಿಧಿಗಳು, ಅವುಗಳಿಗೆ ಶೇಷವಾದದ್ದು–ಇವುಗಳನ್ನು ಬಿಟ್ಟರೆ ಕೇವಲ ವಸ್ತುವನ್ನು ತಿಳಿಸುವ ವೇದಭಾಗವೇ ಇಲ್ಲವೆಂಬ ಮತವೂ ಸರಿಯಲ್ಲ; ಏಕೆಂದರೆ ಉಪನಿಷತ್ತುಗಳಲ್ಲಿ ಪ್ರತಿಪಾದಿತನಾದ ಆತ್ಮನು ( ಎಂದರೆ ಔಪನಿಷದ-ಪುರುಷನು) ಯಾವುದಕ್ಕೂ ಶೇಷವಾಗಿರುವುದಿಲ್ಲ. ಇವನು ಇಲ್ಲವೆಂದಾಗಲಿ, ತಿಳಿಯಬರುವುದಿಲ್ಲವೆಂದಾಗಲಿ ಹೇಳುವುದಕ್ಕೆ ಆಗುವುದಿಲ್ಲ ; ಏಕೆಂದರೆ “ಹೀಗಲ್ಲ, ಹೀಗಲ್ಲ” ಎಂದು ಹೇಳಲ್ಪಟ್ಟಿರುವ ಅವನೇ ಈ ಆತ್ಮನು’೪ (ಬೃ. ಉ. ೩. ೯. ೨೬) ಎಂಬಲ್ಲಿ ಆತ್ಮಶಬ್ದವಿರುತ್ತದೆ ; ಇದಲ್ಲದೆ ಆತ್ಮನನ್ನು ನಿರಾಕರಿಸುವುದಕ್ಕೂ ಆಗುವುದಿಲ್ಲ ; ಏಕೆಂದರೆ ಯಾವನು ನಿರಾಕರಿಸುತ್ತಾನೆಯೊ ಅವನೇ ಆತ್ಮನಾಗಿರುತ್ತಾನೆ.೧</p>
				<p>ಆತ್ಮನು ಅಹಂಪ್ರತ್ಯಯಕ್ಕೆ ವಿಷಯನಾಗಿರುವನೆಂಬುದು ಸರಿಯಲ್ಲ. ಅಹಂಪ್ರತ್ಯಯಕ್ಕೆ ವಿಷಯನಾಗಿರುವ ಕರ್ತೃವಿಗಿಂತ ಭಿನ್ನನಾಗಿರುವವನೂ, ಆ ಕರ್ತೃವಿಗೆ ಕೂಡ ಸಾಕ್ಷಿಯಾಗಿರು ವವನೂ ಸರ್ವಭೂತಸ್ಥನೂ ಸಮನೂ ಏಕನೂ ಕೂಟಸ್ಥ-ನಿತ್ಯನೂ ಆದ ಪುರುಷನು ಎಲ್ಲರ ಆತ್ಮನೆಂದು ವಿಧಿಕಾಂಡದಲ್ಲಾಗಲಿ ತರ್ಕಶಾಸ್ತ್ರದಲ್ಲಾಗಲಿ ಯಾರಿಗೂ ತಿಳಿಯಬರುವುದಿಲ್ಲ. ‘ಆ ಔಪನಿಷದ-ಪುರುಷನನ್ನು ಕುರಿತು ನಿನ್ನನ್ನು ಪ್ರಶ್ನಿಸುತ್ತೇನೆ’೨ (ಬೃ. ಉ. ೩. ೯. ೨೬) ಎಂಬಲ್ಲಿರುವ ಔಪನಿಷದತ್ವ-ವಿಶೇಷಣವು ಆತ್ಮನನ್ನು ಉಪನಿಷತ್ತುಗಳಲ್ಲಿ ಮುಖ್ಯವಾಗಿ ಪ್ರಕಾಶಿಸಿರುತ್ತದೆ ಎಂಬ ಅಭಿಪ್ರಾಯದಲ್ಲಿಯೇ ಹೊಂದುತ್ತದೆ. ಆದುದರಿಂದ ಭೂತವಸ್ತುವನ್ನು ತಿಳಿಸುವ ವೇದಭಾಗವು ಇಲ್ಲವೆನ್ನುವುದು ಸಾಹಸವೇ ಸರಿ.</p>
				<p>‘ನಾನು ಬ್ರಹ್ಮ’ ಎಂಬ ಜ್ಞಾನದಲ್ಲಿಯೇ ಎಲ್ಲ ವಿಧಿಗಳೂ ಪ್ರಮಾಣಗಳೂ ಕೊನೆಗಾಣುತ್ತವೆ; ಏಕೆಂದರೆ ಹೇಯೋಪಾದೇಯರಹಿತನಾದ ಅದ್ವೈತಾತ್ಮನ ಜ್ಞಾನವು ಉಂಟಾದಮೇಲೆ ನಿರ್ವಿಷ ಯವೂ ಪ್ರಮಾತೃರಹಿತವೂ ಆದವುಗಳು ಪ್ರಮಾಣವಾಗಲಾರವು.೩</p>
				<p><strong>ವಿ.</strong>-'ಆದರೆ ಅದು (ಎಂದರೆ ಪರಬ್ರಹ್ಮನನ್ನು ಅರಿತುಕೊಳ್ಳಲು ಶಾಸ್ತ್ರವು ಪ್ರಮಾಣವೆಂಬುದು) (ಸಮಂಜಸವು) ; ಏಕೆಂದರೆ (ಪರಮಪುರುಷಾರ್ಥದೊಂದಿಗೆ ಶಾಸ್ತ್ರವು)  ಅನ್ವಯವಾಗಿ ರುವುದು ಎಂಬುದು ಸೂತ್ರಾರ್ಥ.4</p>
				<p>ತು-ಶಬ್ದವು ಪೂರ್ವಪಕ್ಷವನ್ನು ನಿರಾಕರಿಸಲು ಬಂದಿದೆ. ಉಪನಿಷತ್ತುಗಳ ಪದ ಸಮುದಾಯ ಗಳು೫ ಪರಮಪುರುಷಾರ್ಥಭೂತವೂ ತಮಗೆ ವಿಷಯವೂ ಆದ ಪರಬ್ರಹ್ಮನೊಂದಿಗೆ ಸಂಬಂಧಿ ಸಲ್ಪಟ್ಟಿವೆ ಎಂದರ್ಥ.</p>
				<p>ಪರಬ್ರಹ್ಮನನ್ನು ಅರಿತುಕೊಳ್ಳಲು ಶಾಸ್ತ್ರವು ಪ್ರಮಾಣವೊ ಅಥವಾ ಅಲ್ಲವೊ ಎಂಬುದು ಸಂಶಯ.</p>
				<p>ಶಾಸ್ತ್ರವು ಪ್ರಮಾಣವಲ್ಲ ಎಂಬುದು ಪೂರ್ವಪಕ್ಷ, ಶಾಸ್ತ್ರ ತನ್ನ ವಿಧಿ-ನಿಷೇಧ-ವಾಕ್ಯಗಳಿಂದ ಮನುಷ್ಯನಿಗೆ ಪ್ರವೃತ್ತಿ-ನಿವೃತ್ತಿ-ರೂಪದಲ್ಲಿ ಉಪಯುಕ್ತವಾಗಿರುತ್ತದೆ. ಪರಬ್ರಹ್ಮನು ಪುರು ಷಾರ್ಥರೂಪನಲ್ಲದ್ದರಿಂದ ಶಾಸ್ತ್ರವು ಅವನ ವಿಷಯದಲ್ಲಿ ಪ್ರಮಾಣವಾಗಲಾರದು. ಶ್ರುತಿಯಲ್ಲಿ ಬ್ರಹ್ಮಧ್ಯಾನದ ವಿಧಿಯಿದ್ದರೂ ಅದು ಅಸದ್ಬ್ರಹ್ಮಧ್ಯಾನವೇ ಆಗಬಹುದು : ಆದುದರಿಂದ ಪರ ಬ್ರಹ್ಮನ ಅಸ್ತಿತ್ವವು ಕೂಡುವುದಿಲ್ಲ.</p>
				<p>ವಿಧಿಪರವಾಗಿರದ ಜ್ಞಾನದಿಂದಲೂ ಪ್ರಯೋಜನವಿದೆಯೆಂಬುದು ಸಿದ್ಧಾಂತ. ಅತಿಶಯವಾದ ಗುಣಗಳುಳ್ಳ ತಂದೆಯ ಅಥವಾ ಮಗನ ಸಮಾಚಾರವನ್ನು ಕೇಳಿದಾಗ ಅದರಿಂದ ಉಂಟಾಗುವ ಜ್ಞಾನವು ಪ್ರಯೋಜನಕಾರಿಯಾಗಿರುವುದು. ಇದೇ ರೀತಿ ಶ್ರುತಿಗಳು ಪರಬ್ರಹ್ಮನ ವಿಷಯದಲ್ಲಿ ಹೇಳುತ್ತವೆ : ‘ಬ್ರಹ್ಮನು ಆನಂದ’೧ (ತೈ. ಉ. ೩. ೬), ‘ಆಕಾಶದಂತೆ ಅಪರಿಮಿತನಾದ ಈ ಬ್ರಹ್ಮನು ಆನಂದವಾಗಿಲ್ಲದಿದ್ದರೆ ಯಾವನು ತಾನೇ ಆನಂದವನ್ನು ಹೊಂದುತ್ತಿದ್ದನು ?’೨ (ತೈ. ಉ. ೨. ೭), ‘ವಾಙ್ಮನಸ್ಸುಗಳು ಯಾವ ಬ್ರಹ್ಮಾನಂದವನ್ನು ಇಷ್ಟೇ ಎಂದು ನಿರ್ಣಯಿಸಲು ಹೊರಟು, ಅದರ ಆನಂತ್ಯದ ದೆಸೆಯಿಂದ ವಿಫಲವಾಗಿ ಹಿಂತಿರುಗವುವೊ ಆ ಬ್ರಹ್ಮಾನಂದವನ್ನು ತಿಳಿದವನು ಯಾವುದಕ್ಕೂ ಹೆದರುವುದಿಲ್ಲ’೩ (ತೈ. ಉ. ೨. ೯). ಪರಬ್ರಹ್ಮನು ನಿರತಿಶಯಾನಂದ ಸ್ವರೂಪನು ಎಂದು ಶಾಸ್ತ್ರದಿಂದ ಅರಿತುಕೊಂಡವನು, ಅವನೇ ಪುರುಷಾರ್ಥರೂಪನೆಂದು ಉಪಾಸಿಸಿ ಆನಂದವನ್ನು ಪಡೆಯುತ್ತಾನೆ.</p>
				<p>ವಿವಿಧಶ್ರುತಿಗಳ ಅನ್ವಯವು ಹೀಗಿರುತ್ತದೆ : ಸಂಸಾರದಲ್ಲಿರುವ ಜೀವಾತ್ಮರ ಸಂಖ್ಯೆಗೆ ಮಿತಿಯಿಲ್ಲ. ಇವರು ಅನಾದಿಕರ್ಮರೂಪವಾದ ಅವಿದ್ಯೆಯಿಂದ ಜ್ಞಾನಸಂಕೋಚವನ್ನು ಪಡೆದು ಪರತತ್ತ್ವದ ವಿಚಾರದಲ್ಲಿ ಜ್ಞಾನರಹಿತರಾಗಿರುತ್ತಾರೆ. ಈ ಜೀವಾತ್ಮರು ಮುಕ್ತಿದಶೆಯಲ್ಲಿ ಯಾವ ಬ್ರಹ್ಮಾನಂದವನ್ನು ಪಡೆಯಬಹುದೊ ಆ ಪರಬ್ರಹ್ಮನನ್ನು ಬೋಧಿಸುವ ವೇದಾಂತವಾಕ್ಯಗಳಿಂದ ಪ್ರಯೋಜನವನ್ನು ಪಡೆಯುತ್ತಾರೆ. ಇಂಥ ಪರಬ್ರಹ್ಮನನ್ನು ಪಡೆಯಬಹುದು ಎಂಬ ಅಪೇಕ್ಷೆ ಯುಂಟಾದಾಗ, ‘ಬ್ರಹ್ಮೋಪಾಸನೆ ಮಾಡುವವನು ಪರಬ್ರಹ್ಮನನ್ನು ಹೊಂದುವನು’೪ (ತೈ. ಉ. ೨. ೧), ‘ಆತ್ಮನೆಂಬ ಲೋಕವನ್ನೇ ಉಪಾಸಿಸಬೇಕು’೫ (ತೈ. ಉ. ೧. ೪. ೧೫) ಮೊದಲಾದ ಶ್ರುತಿಗಳು ವೇದನ ಮೊದಲಾದ ಶಬ್ದಗಳಿಂದ ಬ್ರಹ್ಮಪ್ರಾಪ್ತಿಗೆ ಉಪಾಯವಾದ ಉಪಾಸನೆಯನ್ನು ವಿಧಿಸುತ್ತವೆ.</p>
				<p>ಆದುದರಿಂದ <strong>ಯತೋ ವಾ ಇಮಾನಿ ಭೂತಾನಿ ಜಾಯಂತೇ</strong> ಮೊದಲಾದ ಶ್ರುತಿವಾಕ್ಯಗಳು ನಿಖಿಲಜಗತ್ತಿಗೆ ಏಕಕಾರಣನೂ ನಿಖಿಲದೋಷರಹಿತನೂ ಸಾರ್ವಜ್ನ್ಯ-ಸತ್ಯಸಂಕಲ್ಪತ್ವಾದಿ ಅನಂತ ಕಲ್ಯಾಣಗುಣಾಕರನೂ ಆನಂದಸ್ವರೂಪನೂ ಆದ ಪರಬ್ರಹ್ಮನ ಅಸ್ತಿತ್ವವನ್ನು ಬೋಧಿಸುತ್ತವೆ ಎಂಬುದು ಸಿದ್ಧವಾಯಿತು.</p>
				 <p><strong>ದ್ವೈ.</strong>-'ಪರಬ್ರಹ್ಮನೇ ಸರ್ವಶಾಸ್ತ್ರಗಳಿಗೆ ವಿಷಯನಾಗಿರುತ್ತಾನೆ   ಏಕೆಂದರೆ ಅವನೇ ಮುಖ್ಯವಾಗಿ (ಎಲ್ಲ ವೇದಾಂತವಾಕ್ಯಗಳೊಂದಿಗೆ) ಸಂಬಂಧಿಸಲ್ಪಟ್ಟಿರುತ್ತಾನೆ.'  ಎಂಬುದು ಸೂತ್ರಾರ್ಥ.</p>
				 <p>ಉಪಪತ್ತಿಯೇ ಮೊದಲಾದ ಲಕ್ಷಣಗಳುಳ್ಳದ್ದಕ್ಕೆ ಅನ್ವಯವೆಂದು ಹೆಸರು. ‘ಪ್ರಾರಂಭ, ಉಪಸಂಹಾರ, ಪುನರಾವೃತ್ತಿ, ಅಪೂರ್ವತೆ, ಫಲ, ಅರ್ಥವಾದ, ಉಪಪತ್ತಿ–ಇವುಗಳಿಂದ ತಾತ್ಪರ್ಯವನ್ನು ನಿರ್ಣಯಿಸಬೇಕು’ ಎಂದು ಬೃಹತ್ಸಂಹಿತೆಯಲ್ಲಿ ಹೇಳಿದೆ. ಹೀಗೆ ಪ್ರಾರಂಭವೇ ಮೊದಲಾದ ಲಕ್ಷಣಗಳಿಂದ ತಾತ್ಪರ್ಯವನ್ನು ನಿರ್ಣಯಿಸುವಾಗ ಬ್ರಹ್ಮನೇ ಶಾಸ್ತ್ರಗಮ್ಯನಾಗು ತ್ತಾನೆ.೬ ಭಗವಂತನಾದ ವಿಷ್ಣುವೇ ಸರ್ವಶಾಸ್ತ್ರಗಳಿಗೂ ಮುಖ್ಯಾರ್ಥನು, ಇತರರಲ್ಲ.೭</p>
			</section>
			 <section class="level3 numbered" id="id-1.1.5">
				<h3 class="level3-title" epub:type="title"><span class="num">೫.</span>ಈಕ್ಷತ್ಯಧಿಕರಣ</h3>
				<p class="text-center">(ಸೂ. ೫-೧೧)</p>
				<p class="text-center"><strong>ಈಕ್ಷತೇರ್ನಾಶಬ್ದಮ್ ॥ ೫ ॥</strong></p>
				<p><strong>೫. (ಜಗತ್ಕಾರಣಕ್ಕೆ) ಪ್ರೇಕ್ಷಣವನ್ನು ಎಂದರೆ ಆಲೋಚನೆಯನ್ನು (ಹೇಳಿರುವುದರಿಂದ ಪ್ರಧಾನವು) ಜಗತ್ಕಾರಣವಲ್ಲ ; ಏಕೆಂದರೆ ಅದು ಶ್ರುತಿಯನ್ನು ಆಧಾರವಾಗಿಟ್ಟುಕೊಂಡಿಲ್ಲ.</strong></p>
				<p>ಈ ಅಧಿಕರಣದ ಏಳು ಸೂತ್ರಗಳು ಸಾಂಖ್ಯರ ಮತವನ್ನು ಖಂಡಿಸಿ ಬ್ರಹ್ಮವೇ ಜಗತ್ಕಾರಣ ವೆಂದು ಸ್ಥಾಪಿಸುತ್ತವೆ.</p>
				<p>‘ಹೇ ಸೋಮ್ಯ, ಸೃಷ್ಟಿಗೆ ಮೊದಲು ಇದು ಏಕವೂ ಅದ್ವಿತೀಯವೂ ಆದ ಸದ್ವಸ್ತುವೇ ಆಗಿತ್ತು. . . ಅದು “ಬಹುವಾಗುವೆನು, ಹುಟ್ಟುವೆನು” ಎಂದು ಆಲೋಚಿಸಿತು. ಅದು ತೇಜಸ್ಸನ್ನು ಸೃಷ್ಟಿಸಿತು’೧ (ಛಾಂ. ಉ. ೬. ೨. ೧-೩). ಇಲ್ಲಿ ಸಚ್ಛಬ್ದವಾಚ್ಯವಾಗಿ ಜಗತ್ತಿಗೆ ಉಪಾದಾನ ಕಾರಣ ವಾಗಿರುವುದು ಪ್ರಧಾನವೆ (ಎಂದರೆ ಸಾಂಖ್ಯರ ಮೂಲ ಪ್ರಕೃತಿಯೆ) ಅಥವಾ ಬ್ರಹ್ಮವೆ ಎಂಬುದು ಸಂಶಯ.</p>
				<p>ಬ್ರಹ್ಮಜ್ಞಾನವೆಂಬ ಪ್ರಯೋಜನವುಳ್ಳ ಮತ್ತು ಬ್ರಹ್ಮ-ಆತ್ಮನಲ್ಲಿಯೇ ತಾತ್ಪರ್ಯದಿಂದ ಸಮನ್ವಯವಾಗಿರುವ ವೇದಾಂತವಾಕ್ಯಗಳು ಕಾರ್ಯಸಂಬಂಧವಿಲ್ಲದೆಯೇ ಬ್ರಹ್ಮದಲ್ಲಿ ಪರ್ಯ ವಸಾನವಾಗುವುವೆಂದು ಹೇಳಿದ್ದಾಯಿತು. ಬ್ರಹ್ಮವು ಸರ್ವಜ್ಞವು, ಸರ್ವಶಕ್ತಿಯುಳ್ಳದ್ದು ಮತ್ತು ಜಗತ್ತಿನ ಉತ್ಪತ್ತಿ-ಸ್ಥಿತಿ-ನಾಶಗಳಿಗೆ ಕಾರಣ ಎಂದೂ ಹೇಳಿದ್ದಾಯಿತು. ಆದರೆ ಸಾಂಖ್ಯರೇ ಮೊದ ಲಾದವರು ಸಿದ್ಧವಸ್ತುವನ್ನು ಪ್ರಮಾಣಾಂತರದಿಂದ ಅರಿಯಬಹುದೆಂದು ಭಾವಿಸಿ, ಪ್ರಧಾನಾದಿ ಕಾರಣಗಳನ್ನು ಅನುಮಾನಿಸುವವರಾಗಿ, ಪ್ರಧಾನಪರವಾಗಿಯೇ ವೇದಾಂತವಾಕ್ಯಗಳಿಗೆ ಅರ್ಥ ವನ್ನು ಕಲ್ಪಿಸಿರುತ್ತಾರೆ. ಸೃಷ್ಟಿ ವಿಷಯವನ್ನು ತಿಳಿಸುವ ಎಲ್ಲ ವೇದಾಂತವಾಕ್ಯಗಳೂ ಅನುಮಾನದ ಮೂಲಕವೇ ಕಾರ್ಯದಿಂದ ಕಾರಣವನ್ನು ನಿಗಮನಮಾಡಬಹುದು ; ಮತ್ತು ಪ್ರಧಾನ-ಪುರುಷರ ಸಂಯೋಗವು ನಿತ್ಯವೂ ಅನುಮೇಯವೂ ಆಗಿರುತ್ತದೆ ಎಂದು ಸಾಂಖ್ಯರು ಅಭಿಪ್ರಾಯಪಡು ತ್ತಾರೆ. ಕಾಣಾದರು ಈಶ್ವರನು ಜಗತ್ತಿಗೆ ನಿಮಿತ್ತಕಾರಣನೆಂದೂ ಅಣುಗಳು ಉಪಾದಾನ ಕಾರಣ ವೆಂದೂ ಇದೇ ವೇದಾಂತವಾಕ್ಯಗಳಿಂದ ಅನುಮಾನಿಸುತ್ತಾರೆ. ಇದೇ ರೀತಿ ಇತರ ತಾರ್ಕಿಕರೂ (ಎಂದರೆ ಬೌದ್ಧರೂ) ವಾಕ್ಯಾಭಾಸಗಳನ್ನು ಮತ್ತು ಯುಕ್ತ್ಯಾಭಾಸಗಳನ್ನು೨ ಆಶ್ರಯಿಸಿಕೊಂಡು ಪೂರ್ವಪಕ್ಷಿಗಳಾಗಿರುತ್ತಾರೆ. ಪದಗಳನ್ನೂ ವಾಕ್ಯಗಳನ್ನೂ ಪ್ರಮಾಣಗಳನ್ನೂ (ಎಂದರೆ ವ್ಯಾಕರಣ-ಮೀಮಾಂಸಾ-ನ್ಯಾಯಗಳನ್ನೂ) ಬಲ್ಲ ಬಾದರಾಯಣರು ವೇದಾಂತವಾಕ್ಯಗಳಿಗೆ ಬ್ರಹ್ಮ ಜ್ಞಾನವೇ ತಾತ್ಪರ್ಯವೆಂದು ತೋರಿಸಲು ಮೇಲೆ ಹೇಳಿದ ಆಭಾಸಗಳನ್ನು ಪೂರ್ವಪಕ್ಷವಾಗಿ ಮಾಡಿಕೊಂಡು ಖಂಡಿಸಿರುತ್ತಾರೆ.</p>
				<p><strong>ಪೂರ್ವಪಕ್ಷಿ</strong>(ತ್ರಿಗುಣಗಳನ್ನು ಒಳಗೊಂಡಿರುವ ಮತ್ತು ಅಚೇತನವಾದ ಪ್ರಧಾನವೇ ಜಗ ತ್ಕಾರಣವೆಂದು ಭಾವಿಸುವ ಸಾಂಖ್ಯರು)–ಯಾವ ವೇದಾಂತವಾಕ್ಯಗಳು ಸರ್ವಜ್ಞವೂ ಸರ್ವಶಕ್ತಿ ಯುಳ್ಳದ್ದೂ ಆದ ಬ್ರಹ್ಮವೇ ಜಗತ್ಕಾರಣವೆಂದು ತೋರಿಸುತ್ತವೆಯೊ ಅವುಗಳನ್ನೇ ಪ್ರಧಾನವು ಕಾರಣವೆಂಬ ಪಕ್ಷಕ್ಕೂ ಅನ್ವಯಿಸಬಹುದು. ಪ್ರಧಾನವೆಂಬ ಕಾರಣದಲ್ಲಿ ಕಾರ್ಯವನ್ನುಂಟು ಮಾಡುವ ಶಕ್ತಿಯಿರುವುದರಿಂದ ಅದು ಸರ್ವಶಕ್ತಿಯುಳ್ಳದ್ದು ; ಜ್ಞಾನವೆಂಬುದು ಸತ್ತ್ವದ ಗುಣವಾದುದರಿಂದ ಅದು ಸರ್ವಜ್ಞವೂ ಆಗುವುದು. ‘ಸತ್ತ್ವದಿಂದ ಜ್ಞಾನವು ಹುಟ್ಟುತ್ತದೆ’೧ ಎಂದು ಗೀತೆಯಲ್ಲಿ (೧೪-೧೭) ಹೇಳಿದೆ. ಶರೀರೇಂದ್ರಿಯಗಳುಳ್ಳ ಮನುಷ್ಯರು ಸತ್ತ್ವಗುಣದಿಂದ, ಜ್ಞಾನದಿಂದ ಸರ್ವಜ್ಞರಾದ ಯೋಗಿಗಳಾಗುತ್ತಾರೆ. ಸತ್ತ್ವದ ನಿರತಿಶಯವಾದ ಉತ್ಕರ್ಷವುಂಟಾ ದರೆ ಸರ್ವಜ್ಞತ್ವವು ಫಲಿಸುವುದೆಂಬುದು ಪ್ರಸಿದ್ಧವಾಗಿದೆ. ಶರೀರೇಂದ್ರಿಯಗಳಿಲ್ಲದ ಕೇವಲ ಜ್ಞಾನಸ್ವರೂಪನಾದ ಪುರುಷನು ಸರ್ವಜ್ಞನಾಗಲಿ ಕಿಂಚಿಜ್ಞನಾಗಲಿ ಆಗಲಾರನು. ಆದರೆ ಪ್ರಧಾನವು ತ್ರಿಗುಣಗಳನ್ನು ಒಳಗೊಂಡಿರುವುದರಿಂದಲೂ ಸರ್ವಜ್ಞಾನಕ್ಕೆ ಕಾರಣವಾದ ಸತ್ವವು ಪ್ರಧಾನಾವಸ್ಥೆ ಯಲ್ಲಿ೨ ಇರುವುದರಿಂದಲೂ ಪ್ರಧಾನವು ಅಚೇತನವಾದರೂ ಸರ್ವಜ್ಞವೆಂದು ವೇದಾಂತವಾಕ್ಯ ಗಳಲ್ಲಿ ಔಪಚಾರಿಕವಾಗಿ ಹೇಳಿದೆ.</p>
				<p>ಬ್ರಹ್ಮವು ಸರ್ವಜ್ಞವೆಂದು ಎಣಿಸುವ ವೇದಾಂತಿಗಳು ಕೂಡ ಅದಕ್ಕೆ ಸರ್ವಜ್ಞಾನಗಳ ಅಂತಸ್ಥ ಶಕ್ತಿ ಇರುವ ಮಟ್ಟಿಗೆ ಅದನ್ನು ಸರ್ವಜ್ಞವೆಂದು ಅಂಗೀಕರಿಸಿರುತ್ತಾರೆ ; ಏಕೆಂದರೆ ಬ್ರಹ್ಮವು ಯಾವಾಗಲೂ ಎಲ್ಲ ವಿಷಯಗಳನ್ನೂ ಅರಿಯುತ್ತ ಇರುವುದಿಲ್ಲ. ಅದು ಯಾವಾಗಲೂ ಅರಿ ಯುತ್ತ ಇದ್ದರೆ ಅದರ ಸ್ವಾತಂತ್ರ್ಯವು ಹೋಗುತ್ತದೆ. ಬ್ರಹ್ಮವು ಯಾವಾಗಲೂ ಅರಿಯುತ್ತಿಲ್ಲ ವೆಂದು ಹೇಳಿದರೆ ಅದು ಜ್ಞಾನಕ್ರಿಯೆಯನ್ನು ಬಿಟ್ಟಿರಬಹುದೆಂದು ಆಗುತ್ತದೆ. ಆದುದರಿಂದ ಸರ್ವಜ್ಞಾನಗಳ ಅಂತಸ್ಥಶಕ್ತಿಯನ್ನು ಹೊಂದಿರುವುದರಿಂದಲೇ ಬ್ರಹ್ಮವು ಸರ್ವಜ್ಞವೆನಿಸಿರುತ್ತದೆ. ಇದಲ್ಲದೆ ಜಗದುತ್ಪತ್ತಿಗೆ ಮೊದಲು ಬ್ರಹ್ಮಕ್ಕೆ ಯಾವ ಕಾರಕವೂ (ಎಂದರೆ ಕ್ರಿಯೆಗೆ ಆವಶ್ಯಕವಾದ ಕರಣಗಳೂ) ಇರಲಿಲ್ಲವೆಂದು ವೇದಾಂತಿಗಳೇ ಒಪ್ಪಿಕೊಂಡಿರುತ್ತಾರೆ. ಜ್ಞಾನಕ್ಕೆ ಸಾಧನಗಳಾದ ಶರೀರೇಂದ್ರಿಯಗಳು ಇಲ್ಲದಿದ್ದರೆ ಜ್ಞಾನವುಂಟಾಗಲಾರದು ಮತ್ತು ಅನೇಕಾವಯವಗಳುಳ್ಳ ಪ್ರಧಾನಕ್ಕೆ ಪರಿಣಾಮವು ಸಾಧ್ಯವಾಗುವುದರಿಂದ ಅದು-ಮಣ್ಣು ಮೊದಲಾದುವಂತೆ–ಜಗತ್ತಿಗೆ ಕಾರಣವಾಗಬಹುದು. ಆದರೆ ಯಾವುದರೊಂದಿಗೂ ಸೇರದಿರುವ ಅವಯವರಹಿತವಾದ ಬ್ರಹ್ಮವು ಜಗತ್ಕಾರಣವಾಗಲಾರದು.</p>
				<p><strong>ಸಿದ್ಧಾಂತಿ</strong>-ಸಾಂಖ್ಯರು ಕಲ್ಪಿಸಿರುವ ಅಚೇತನವಾದ ಪ್ರಧಾನವು ವೇದಾಂತ ವಾಕ್ಯಗಳಲ್ಲಿ ಪ್ರತಿಪಾದಿತವಾಗಿರುವ ಜಗತ್ಕಾರಣವೆಂದು ಒಪ್ಪಿಕೊಳ್ಳಲು ಆಗುವುದಿಲ್ಲ ; ಏಕೆಂದರೆ ಅದನ್ನು ಶ್ರುತಿಗಳಲ್ಲಿ ಹೇಳಿಲ್ಲ ; ಅದು ಹೇಗೆ ? ಶ್ರುತಿಗಳಲ್ಲಿ 'ಆಲೋಚನೆಯನ್ನು' (ಈಕ್ಷಿತೃತ್ವ) ಜಗ ತ್ಕಾರಣಕ್ಕೆ ಹೇಳಿರುವುದರಿಂದ. ವಿಷಯವಾಕ್ಯದಲ್ಲಿ  (ಛಾಂ. ಉ.  ೬. ೨. ೧-೩) <strong>ಇದಂ</strong>-ಶಬ್ದಕ್ಕೆ ವಾಚ್ಯವಾದುದೂ ನಾಮರೂಪಗಳಿಂದ ವ್ಯಾಕೃತವಾಗಿರುವುದೂ ಆದ ಜಗತ್ತು ಉತ್ಪತ್ತಿಗೆ ಮೊದಲು ಸದ್ರೂಪವಾಗಿತ್ತೆಂದು ತಿಳಿಯಪಡಿಸಿ, ಆ ವಾಕ್ಯದಲ್ಲಿಯೇ ಹೇಳಿರುವ ಮತ್ತು ಸಚ್ಛಬ್ದ ವಾಚ್ಯವಾದ ವಸ್ತುವು ಮೊದಲು <strong>ಆಲೋಚಿಸಿ</strong> ಅನಂತರ ತೇಜಸ್ಸು ಮೊದಲಾದುವನ್ನು ಸೃಷ್ಟಿಸಿತು ಎಂದು ಹೇಳಿರುತ್ತದೆ. ಹೀಗೆಯೇ ಇನ್ನೊಂದು ಶ್ರುತಿಯಲ್ಲಿ, 'ಮೊದಲು ಈ ಜಗತ್ತು ಆತ್ಮನೇ ಆಗಿದ್ದಿತು ;  ಕಣ್ಣು ಮಿಟುಕಿಸಲು ಯಾವುದೂ ಇರಲಿಲ್ಲ ; "ನಾನು ಲೋಕಗಳನ್ನು ಸೃಷ್ಟಿಸುವೆನು" ಎಂದು ಅವನು ಆಲೋಚಿಸಿ ಈ ಲೋಕಗಳನ್ನೆಲ್ಲ ಸೃಷ್ಟಿಸಿದನು,೧ (ಐ. ಉ. ೧. ೧. ೧-೨) ಎಂದು ಅವನು ಆಲೋಚನೆ ಮಾಡಿದಮೇಲೆಯೇ ಸೃಷ್ಟಿಯನ್ನು ಹೇಳಿದೆ. ಮತ್ತೊಂದು ಶ್ರುತಿಯು, 'ಅವನು ಯೋಚಿಸಿದನು, ಅವನು ಪ್ರಾಣವನ್ನು ಸೃಷ್ಟಿಸಿದನು'೨ (ಪ್ರ. ಉ. ೬. ೩ಏ ಎಂದು ಹದಿನಾರು ಕಲೆಗಳ ಪುರುಷನ ವಿಷಯದಲ್ಲಿ ಹೇಳಿರುತ್ತದೆ.</p>
				<p>ಸತ್ತ್ವದ ಗುಣವಾದ ಜ್ಞಾನದಿಂದ ಪ್ರಧಾನವು ಸರ್ವಜ್ಞವಾಗಬಹುದೆಂಬ ಪಕ್ಷವು ಸರಿಯಲ್ಲ; ಏಕೆಂದರೆ ಪ್ರಧಾನಾವಸ್ಥೆಯಲ್ಲಿ ಮೂರು ಗುಣಗಳೂ ಸಮಾನವಾಗಿರುವುದರಿಂದ ಸತ್ತ್ವಗುಣ ವಾದ ಜ್ಞಾನವು ಉಂಟಾಗಲಾರದು. ಸರ್ವಜ್ಞಾನಗಳ ಅಂತಸ್ಥಶಕ್ತಿಯನ್ನು ಹೊಂದಿರುವುದರಿಂದ ಅದು ಸರ್ವಜ್ಞವಾಗಬಹುದೆಂಬುದೂ ಸರಿಯಲ್ಲ ; ಏಕೆಂದರೆ ಗುಣಗಳು ಸಮಾನವಾಗಿರುವಾಗ ಸತ್ತ್ವದಲ್ಲಿರುವ ಜ್ಞಾನಶಕ್ತಿಯನ್ನು ಆಶ್ರಯಿಸಿ ಪ್ರಧಾನವನ್ನು ಸರ್ವಜ್ಞವೆಂದು ಹೇಳಬಹುದಾದರೆ, ರಜಸ್ತಮಸ್ಸುಗಳಲ್ಲಿರುವ ಜ್ಞಾನ ಪ್ರತಿಬಂಧಕ ಶಕ್ತಿಯನ್ನು ಆಶ್ರಯಿಸಿ ಅದು ಕಿಂಚಿಜ್ಞವೆಂದೂ ಹೇಳಬಹುದು. ಮತ್ತೆ ಸಾಕ್ಷಿಯಾಗುವ ಸತ್ತ್ವವೃತ್ತಿಯನ್ನು <strong>ಜ್ಞಾ</strong> (ಅರಿ) ಎಂಬ ಧಾತುವಿನಿಂದ ಕರೆಯಲಾಗುವುದಿಲ್ಲ. ಅಚೇತನವಾದ ಪ್ರಧಾನಕ್ಕೆ ‘ಸಾಕ್ಷಿತ್ವ’ವಿಲ್ಲ. ಆದುದರಿಂದ ಪ್ರಧಾನಕ್ಕೆ ಸರ್ವಜ್ಞತ್ವವನ್ನು ಆರೋಪಿಸುವುದು ಸರಿಯಲ್ಲ. ಸತ್ತ್ವೋತ್ಕರ್ಷದಿಂದ ಯೋಗಿಗಳಿಗೆ ಸರ್ವಜ್ಞತ್ವ ಉಂಟಾಗುವುದೆಂಬ ಉದಾಹರಣೆಯು ಇಲ್ಲಿ ಹೊಂದುವುದಿಲ್ಲ ; ಏಕೆಂದರೆ ಅವರು ಚೇತನರು. ಪುನಃ ಅಗ್ನಿಯೆಂಬ ಕಾರಣದಿಂದ ಕಬ್ಬಿಣವೇ ಮೊದಲಾದುವಕ್ಕೆ ಸುಡುವ ಶಕ್ತಿ ಬರುವಂತೆ ಸಾಕ್ಷಿಯ ನಿಮಿತ್ತದಿಂದ ಪ್ರಧಾನಕ್ಕೆ ‘ಆಲೋಚನೆ’ ಉಂಟಾಗುವುದೆಂದು ಕಲ್ಪಿಸುವುದಾದರೆ, ಯಾವುದರ ನಿಮಿತ್ತದಿಂದ ಪ್ರಧಾನಕ್ಕೆ ‘ಆಲೋಚನೆ’ ಉಂಟಾಗಿದೆಯೊ ಆ ಸರ್ವಜ್ಞವೂ ಮುಖ್ಯವೂ ಆದ ಬ್ರಹ್ಮವೇ ಜಗತ್ಕಾರಣವೆಂಬುದು ಯುಕ್ತತರವಾಗುವುದು.</p>
				<p>ಬ್ರಹ್ಮವು ಯಾವಾಗಲೂ ಅರಿಯುತ್ತಿದ್ದರೆ ಅದರ ಸ್ವಾತಂತ್ರ್ಯವು ಹೋಗುವುದರಿಂದ ಅದಕ್ಕೆ ಸರ್ವಜ್ಞತ್ವವು ಮುಖ್ಯವಾಗಿ ಹೊಂದುವುದಿಲ್ಲ ಎಂಬ ಪೂರ್ವಪಕ್ಷಕ್ಕೆ ಪರಿಹಾರವು ಹೀಗಿದೆ : ಜ್ಞಾನಕ್ರಿಯೆಯು ನಿತ್ಯವಾಗಿದ್ದರೆ ಬ್ರಹ್ಮದ ಸರ್ವಜ್ಞತ್ವವು ಹೇಗೆ ಹೋಗುತ್ತದೆ ?–ಎಂದು ಪೂರ್ವಪಕ್ಷಿಯನ್ನೇ ಕೇಳಬೇಕಾಗಿದೆ. ಯಾವನಿಗೆ ಸರ್ವವಿಷಯಗಳನ್ನೂ ಪ್ರಕಾಶಿಸುವ ಜ್ಞಾನವು ನಿತ್ಯವಾಗಿರುವುದೊ ಅವನು ಸರ್ವಜ್ಞನಲ್ಲವೆಂಬುದು ವಿರುದ್ಧವಾಗಿರುವುದು ; ಏಕೆಂದರೆ ಜ್ಞಾನವು ಅನಿತ್ಯವಾಗಿದ್ದರೆ ಬ್ರಹ್ಮವು ಕೆಲವು ವೇಳೆ ಅರಿಯಬಹುದು, ಕೆಲವು ವೇಳೆ ಅರಿಯದಿರಬಹುದು; ಇಂಥ ಸಂದರ್ಭದಿಂದ ಬ್ರಹ್ಮಕ್ಕೆ ಅಸರ್ವಜ್ಞತ್ವವು ಒದಗಬಹುದು. ಜ್ಞಾನವು ನಿತ್ಯವಾದರೆ ಈ ದೋಷವಿರುವುದಿಲ್ಲ.</p>
				<p>ಸೃಷ್ಟಿಗೆ ಮೊದಲು ಶರೀರೇಂದ್ರಿಯಗಳ ಸಂಬಂಧವಿಲ್ಲದೆ ಬ್ರಹ್ಮವು ಆಲೋಚಿಸಲಾರದು ಎಂಬ ಪಕ್ಷವೂ ಸರಿಯಲ್ಲ ; ಏಕೆಂದರೆ ಸೂರ್ಯಪ್ರಕಾಶದಂತೆ ಬ್ರಹ್ಮದ ಜ್ಞಾನಸ್ವರೂಪವು ನಿತ್ಯವಾಗಿರುವಾಗ ಜ್ಞಾನದ ಸಾಧನಗಳು ಬೇಕಾಗಿರುವುದಿಲ್ಲ. ಅವಿದ್ಯಾದಿದೋಷಗಳುಳ್ಳ ಸಂಸಾರಿಗೆ ಜ್ಞಾನವುಂಟಾಗುವುದಕ್ಕೆ ಶರೀರಾದಿಗಳು ಬೇಕಾಗಬಹುದು. ಜ್ಞಾನಕ್ಕೆ ಪ್ರತಿಬಂಧ ಕಾರಣವೇ ಇಲ್ಲದ ಈಶ್ವರನಿಗೆ ಇಂಥ ಆವಶ್ಯಕತೆಯಿಲ್ಲ. ಈಶ್ವರನಿಗೆ ಶರೀರಾದಿಗಳ ಅಪೇಕ್ಷೆಯಿಲ್ಲವೆಂದೂ ಅವನ ಜ್ಞಾನಕ್ಕೆ ಯಾವ ಆವರಣವೂ ಇಲ್ಲವೆಂದೂ ಈ ಎರಡು ಮಂತ್ರಗಳಿಂದ ತಿಳಿದುಬರುತ್ತದೆ : ‘ಇವನಿಗೆ ಶರೀರೇಂದ್ರಿಯಗಳಿಲ್ಲ ; ಇವನಿಗೆ ಸಮನೂ ಇಲ್ಲ, ಅಧಿಕನೂ ಇಲ್ಲ. ಇವನ ಪರಾ ಶಕ್ತಿಯೆ ವಿವಿಧವಾಗಿರುವುದೆಂದೂ, ಇವನ ಜ್ಞಾನ-ಬಲ-ಕ್ರಿಯೆಗಳು ಸ್ವಾಭಾವಿಕವೆಂದೂ ವೇದ ದಲ್ಲಿ ಹೇಳಿದೆ.’೧ (ಶ್ವೇ. ಉ. ೬. ೮) ; ‘ಅವನು ಕೈಕಾಲುಗಳಿಲ್ಲದೆ ವೇಗವಾಗಿ ನಡೆಯುತ್ತಾನೆ ಮತ್ತು ಹಿಡಿಯುತ್ತಾನೆ ; ಕಣ್ಣುಗಳಿಲ್ಲದೆ ನೋಡುತ್ತಾನೆ. ಕಿವಿಗಳಿಲ್ಲದೆ ಕೇಳುತ್ತಾನೆ ; ಅವನು ಅರಿಯಬೇಕಾದುದನ್ನೆಲ್ಲ ಅರಿಯುತ್ತಾನೆ. ಆದರೆ ಅವನನ್ನು ಅರಿಯುವವನು ಯಾವನೂ ಇಲ್ಲ. ಅವನನ್ನು ಅಗ್ರ್ಯನೆಂದೂ ಮಹಾಪುರುಷನೆಂದೂ ಹೇಳುವರು’೨ (ಶ್ವೇ. ಉ. ೩. ೧೯).</p>
			</section>
		</section>
	</section>
</body>
</html>
