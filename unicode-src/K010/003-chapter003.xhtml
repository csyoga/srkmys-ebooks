<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಕಥೆಗಾರ ಶ್ರೀರಾಮಕೃಷ್ಣ</title>
	<link rel="stylesheet" type="text/css" href="css/style.css" />
</head>
<body class="maintext">
	<p class="text-center"><strong>ಭಾಗ ೩</strong></p>
	<section class="level1 numbered" epub:type="chapter" role="doc-chapter" id="id-002">
		<h1 class="level1-title" epub:type="title">ಬ್ರಹ್ಮ</h1>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೧೮. </span> ಸಮುದ್ರದ ಆಳವನ್ನು ಅಳೆದ ಉಪ್ಪಿನ ಗೊಂಬೆ</h2>
			<p>ಒಂದು ಉಪ್ಪಿನಗೊಂಬೆ ಸಮುದ್ರದ ಆಳವನ್ನು ಕಂಡುಹಿಡಿ ಯಲು ಹೋಯಿತು. ಇತರರಿಗೆ ಅದು ಎಷ್ಟು ಆಳವಾಗಿದೆ, ಎಂಬುದನ್ನು ಹೇಳ ಬೇಕೆಂದಿತ್ತು. ಆದರೆ ಅದಕ್ಕೆ ಇದು ಸಾಧ್ಯವಾಗಲಿಲ್ಲ. ಅದು ನೀರಿನೊಳಗೆ ಹೋದೊಡನೆಯೇ ಕರಗಿಹೋಯಿತು. ಇನ್ನು ಸಮುದ್ರದ ಆಳವನ್ನು ಇತರರಿಗೆ ತಿಳಿಸಿಕೊಡುವವರಾರು ?</p>
			<p><img src="images/fig4.jpg" alt="image" /></p>
			<p>ಬ್ರಹ್ಮನ ಸ್ವರೂಪವನ್ನು ವಿವರಿಸಲು ಆಗುವುದಿಲ್ಲ. ಸಮಾಧಿಯಲ್ಲಿ ಜ್ಞಾನೋದಯವಾದಾಗ–ಬ್ರಹ್ಮಸಾಕ್ಷಾತ್ಕಾರವಾಗುವುದು. ಆಗ ವಿಚಾರ ನಿಂತು ಹೋಗುವುದು, ಮನುಷ್ಯ ಮೂಕನಾಗುತ್ತಾನೆ. ಬ್ರಹ್ಮನ ವಿಷಯವನ್ನು ಅವನು ತಿಳಿಸಲಾರ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೧೯. </span> ನಾಲ್ಕು ಜನ ಹೊರಗೆ ನೋಡಿದರು</h2>
			<p>ಒಂದು ಸಲ ನಾಲ್ಕು ಜನ ಸ್ನೇಹಿತರು ಹೋಗುತ್ತಿದ್ದಾಗ, ಒಂದು ಬಯಲಿನ ಸುತ್ತಲೂ ಗೋಡೆಯಿರುವುದನ್ನು ಕಂಡರು. ಗೋಡೆ ಬಹಳ ಎತ್ತರವಾಗಿತ್ತು. ಅದರೊಳಗೆ ಏನಿರಬಹುದು ಎಂಬುದನ್ನು ತಿಳಿಯಲು ಎಲ್ಲರೂ ಕುತೂಹಲಪಟ್ಟರು. ಅದರಲ್ಲಿ ಒಬ್ಬ ಗೋಡೆಯ ನ್ನೇರಿ ಒಳಗೆ ನೋಡಿದನು. ಒಳಗಿರುವುದನ್ನು ನೋಡಿದಾಗ ಆಶ್ಚರ್ಯದಿಂದ ಅವನು ಮೂಕನಾಗಿ ‘ಓ’ ಎಂದು ಹೇಳುತ್ತ ಒಳಗೆ ಹಾರಿದನು. ಅವನು ಏನನ್ನು ನೋಡಿದನೊ ಅದನ್ನು ಯಾರಿಗೂ ಹೇಳಲಾಗಲಿಲ್ಲ. ಇತರರೂ ಹಾಗೆ ಗೋಡೆ ಹತ್ತಿ ಒಳಗಿರುವುದನ್ನು ನೋಡಿ ಆಶ್ಚರ್ಯದಿಂದ ಒಳಗೆ ಹಾರಿದರು. ಈಗ ಒಳಗೆ ಏನಿದೆ ಎಂಬುದನ್ನು ಯಾರು ಹೇಳುವವರು !</p>
			<p>ಬ್ರಹ್ಮನ ವಿಷಯವನ್ನು ಯಾರೂ ವಿವರಿಸುವುದಕ್ಕೆ ಆಗುವುದಿಲ್ಲ. ಯಾರು ಅದನ್ನು ಅನುಭವಿಸಿರುವನೋ ಅವನು ಕೂಡ ಅದನ್ನು ವಿವರಿಸಲಾರ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೦. </span>  ಮೌನವಿರುವಲ್ಲಿ ಮಾತು ನಿಂತು ಹೋಗುವುದು</h2>
			<p>ಒಬ್ಬನಿಗೆ ಇಬ್ಬರು ಮಕ್ಕಳಿದ್ದರು. ತಂದೆ ಇಬ್ಬರನ್ನೂ ಗುರುಗಳ ಬಳಿಗೆ ಕಳುಹಿಸಿದನು. ಕೆಲವು ವರ್ಷಗಳಾದ ಮೇಲೆ ಗುರುಗಳ ಮನೆಯಿಂದ ಹಿಂತಿ ರುಗಿ ಬಂದು ತಂದೆಗೆ ನಮಸ್ಕರಿಸಿದರು. ಅವರ ಜ್ಞಾನದ ಆಳವನ್ನು ಅರಿಯ ಬೇಕೆಂದು, ಹಿರಿಯನನ್ನು “ಮಗು, ನೀನು ಎಲ್ಲ ಶಾಸ್ತ್ರಗಳನ್ನೂ ಓದಿರುವೆ. ಬ್ರಹ್ಮದ ಸ್ವರೂಪ ಏನೆಂಬುದನ್ನು ಹೇಳು,” ಎಂದನು. ಅವನು ಶಾಸ್ತ್ರವಾಕ್ಯ ಗಳನ್ನು ಉದಾಹರಿಸಿ ಬ್ರಹ್ಮವನ್ನು ವಿವ ರಿಸತೊಡಗಿದನು. ತಂದೆ ಏನೂ ಹೇಳದೆ ಕಿರಿಯ ಮಗನಿಗೆ ಅದೇ ಪ್ರಶ್ನೆ <p><img src="images/fig4.jpg" alt="image" /></p>ಹಾಕಿದನು. ಆದರೆ ಆ ಹುಡುಗ ಮೌನವಾಗಿ ತಲೆತಗ್ಗಿಸಿ ನಿಂತ. ಅವನ ಬಾಯಿಂದ ಒಂದು ಮಾತೂ ಹೊರಡಲಿಲ್ಲ. ತಂದೆಗೆ ತುಂಬಾ ಸಂತೋಷವಾಗಿ, “ಮಗು ಬ್ರಹ್ಮನ ವಿಷಯವನ್ನು ನೀನು ಸ್ವಲ್ಪ ಅರಿತಿರುವೆ. ಅವನು ಏನಾಗಿರುವನೊ ಅದನ್ನು ಮಾತಿನ ಮೂಲಕ ವ್ಯಕ್ತ ಪಡಿಸಲು ಆಗುವುದಿಲ್ಲ” ಎಂದನು. ದುಂಬಿ ಮಕರಂದವನ್ನು ಹೀರು ವಾಗ Ïು|0ಕರಿಸುವುದಿಲ್ಲ, ತಲ್ಲೀನವಾಗಿ ಹೀರುವುದರಲ್ಲಿ ಮಗ್ನವಾಗು ವುದು. ಜೇನು ಸಿಗದಿರುವ ದುಂಬಿ ಶಬ್ದವಾಡುತ್ತ ಅಲೆಯುವುದು.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೧. </span> ಹೌದು ಎಂತಲೂ ಇಲ್ಲ, ಇಲ್ಲ ಎಂತಲೂ ಇಲ್ಲ</h2>
			<p>ಒಬ್ಬ ಹುಡುಗಿಯ ಗಂಡ ಮಾವನ ಮನೆಗೆ ಬಂದು ತನ್ನ ವಯಸ್ಸಿನ ಇತರರೊಡನೆ ಭೈಟಕ್ ಖಾನೆಯಲ್ಲಿ ಕುಳಿತಿದ್ದ. ಕಿಟಕಿ ಬಾಗಿಲಿನ ಮೂಲಕ ಆ ಹುಡುಗಿ ಮತ್ತು ಅವಳ ಸ್ನೇಹಿತರು ಇವರನ್ನು ನೋಡುತ್ತಿದ್ದರು. ಅವಳ ಸ್ನೇಹಿತರಿಗೆ ಇವಳ ಗಂಡನಾರು ಎಂಬುದು ತಿಳಿಯದು. ಒಬ್ಬ ಯುವಕನನ್ನು ತೋರಿಸಿ “ಅವನೇ ನಿನ್ನ ಗಂಡನೇನು?” ಎಂದು ಕೇಳಿದರು. ನಗುತ್ತ “ಅಲ್ಲ” ಅಂದಳು. ಮತ್ತೊಬ್ಬ ಯುವಕನನ್ನು ತೋರಿಸಿ “ಅವನೇ ನಿನ್ನ ಗಂಡ” ಎಂದು ಹೇಳಿದರು. ಆಗಲೂ “ಅಲ್ಲ” ಎಂದಳು. ಮೂರನೆಯವನನ್ನು ತೋರಿಸಿ ಕೇಳಿದಾಗಲೂ ಅದೇ ಉತ್ತರ. ಕೊನೆಗೆ ಅವಳ ಗಂಡನನ್ನು ತೋರಿಸಿ ಕೇಳಿದಾಗ ಅವಳು ಹೌದು ಎಂತಲೂ ಹೇಳಲಿಲ್ಲ, ಇಲ್ಲ ಅಂತಲೂ ಹೇಳಲಿಲ್ಲ. ಸುಮ್ಮನೆ ನಗುತ್ತ ತಲೆತಗ್ಗಿಸಿದಳು. ಅವಳ ಸ್ನೇಹಿತರಿಗೆ ಅವನೇ ಅವಳ ಗಂಡ ಎಂದು ಗೊತ್ತಾಯಿತು. ಬ್ರಹ್ಮನ ವಿಷಯವನ್ನು ಒಬ್ಬ ಅರಿತ ಮೇಲೆ ಮೌನಿಯಾಗು ವನು.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೨. </span> ರಾಜ ಮತ್ತು ಮಂತ್ರವಾದಿ</h2>
			<p>ನೀವು ದೇವರನ್ನು ಸಮೀಪಿಸಿದಂತೆ ಅವನ ಉಪಾಧಿಗಳು ಕಡಿಮೆಯಾಗುತ್ತಾ ಬರುವುವು. ಭಕ್ತ ಮೊದಲು ದಶಭುಜಳಾದ ಭಗವತಿಯನ್ನು ನೋಡುತ್ತಾನೆ. ಅವಳನ್ನು ಸಮೀಪಿಸಿದಂತೆ ಅವಳು ಷಟ್​ಭುಜಳಾಗುತ್ತಾಳೆ. ಇನ್ನೂ ಮುಂದೆ ಹೋದರೆ ಎರಡು ಕೈಗಳ ಗೋಪಾಲನನ್ನು ನೋಡುತ್ತಾನೆ. ಭಗವಂತನನ್ನು ಸಮೀಪಿಸುತ್ತಿದ್ದಂತೆ ಅವನ ಉಪಾಧಿಗಳು ಕಡಿಮೆಯಾಗುತ್ತಾ<br />ಬರುವುದು. ಭಗವಂತನು ಎದುರಿಗೆ ನಿಂತಾಗ ಯಾವ ಗುಣವೂ ಇಲ್ಲದ ಕಾಂತಿಯನ್ನು ನೋಡುತ್ತಾನೆ.</p>
			<p>ವೇದಾಂತದ ಬೋಧನೆಯನ್ನು ಸ್ವಲ್ಪ ಕೇಳಿ. ಒಬ್ಬ ಮಾಂತ್ರಿಕ ತನಗೆ ಗೊತ್ತಿರುವ ಮಾಯಾಮಂತ್ರಗಳನ್ನು ತೋರಲು ರಾಜನ ಸಮೀಪಕ್ಕೆ ಹೋದ. ಮಾಂತ್ರಿಕ ಸ್ವಲ್ಪ ಮರೆಯಾದಾಗ ರಾಜನು ಒಂದು ಕುದುರೆಯ ಮೇಲೆ ಸವಾರಿಮಾಡುತ್ತಿರುವವನನ್ನು ಕಂಡ. ಅವನಿಗೆ ಕಣ್ಣು ಕೋರೈಸುವ ಬಟ್ಟೆಗಳೂ ಅವನ ಕೈಯಲ್ಲಿ ಹಲವು ಆಯುಧಗಳೂ ಇದ್ದವು. ರಾಜ ಮತ್ತು ಸಭಿಕರು ಇದರಲ್ಲಿ ಯಾವುದು ನಿಜ ಎಂದು ಭ್ರಾಂತರಾದರು. ಕುದುರೆ ನಿಜವಲ್ಲ, ಅವನ ಮೇಲಿರುವ ಬಟ್ಟೆ ನಿಜವಲ್ಲ. ಕೈಯಲ್ಲಿರುವ ಕತ್ತಿ ಗುರಾಣಿ ಗಳೂ ನಿಜವಲ್ಲ. ಅನಂತರ ಅವರಿಗೆ ತೋರಿತು. ಸವಾರನೊಬ್ಬನೆ ನಿಜ. ಇದರ ಅರ್ಥವೇನೆಂದರೆ ಬ್ರಹ್ಮನೊಬ್ಬನೆ ಸತ್ಯ. ಈ ಪ್ರಪಂಚ ಮಿಥ್ಯ. ಅವುಗಳನ್ನೆಲ್ಲ ವಿಭಜನೆ ಮಾಡಿದರೆ ಎಲ್ಲವೂ ಮಾಯವಾಗುತ್ತವೆ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೩. </span> ಸತ್ಯದೆದುರಿಗೆ ನಿಂತಾಗ</h2>
			<p>ನೇತಿ ನೇತಿ ಎಂಬುದನ್ನು ಅಭ್ಯಾಸ ಮಾಡುತ್ತ ಬಂದರೆ ಶಾಂತಿ ನೆಲೆಸುವುದು. ಅದೇ ಬ್ರಹ್ಮ. ರಾಜ ತನ್ನ ಅರಮನೆಯಲ್ಲಿ ಏಳು ಬಾಗಿಲುಗಳ ಒಳಗೆ ಇರು ವನು. ಭೇಟಿಕಾರನು ಮೊದಲನೆ ಬಾಗಿಲಿಗೆ ಬರುತ್ತಾನೆ. ಅಲ್ಲಿ ಬಹಳ ವೈಭವ ದಿಂದ ಇರುವ ವ್ಯಕ್ತಿಯನ್ನು ನೋಡುತ್ತಾನೆ. ಅವನ ಸುತ್ತಲೂ ಪರಿವಾರದವರು ಇದ್ದರು. ಭೇಟಿಕಾರನು “ಇವರೇ ಏನು ರಾಜರು ?” ಎಂದು ಕೇಳುತ್ತಾನೆ. ಅವನ ಸ್ನೇಹಿತ ನಗುತ್ತ “ಇವರಲ್ಲ” ಎನ್ನುತ್ತಾನೆ.</p>
			<p>ಇತರ ಎರಡನೆ ಮೂರನೆ ದ್ವಾರಗಳಲ್ಲಿಯೂ ಇದೇ ರೀತಿ ಕೇಳುತ್ತಾನೆ. ಅವನು ಅರಮನೆಯ ಒಳಒಳಗೆ ಹೋದಂತೆಲ್ಲ ಅದರ ವೈಭವ ಅಲಂಕಾರಗಳು ಹೆಚ್ಚುತ್ತಾ ಬರುತ್ತವೆ. ಅವನು ಏಳನೆ ಬಾಗಿಲಿಗೆ ಬಂದಾಗ ಇವನೆ ಏನು ರಾಜ ಎಂಬ ಪ್ರಶ್ನೆಯನ್ನೇ ಕೇಳುವುದಿಲ್ಲ. ರಾಜನ ಅನಂತ ವೈಭವವನ್ನು ನೋಡಿದಾಗ ಮಾತಿಲ್ಲದೆ ಮೂಕನಾಗುತ್ತಾನೆ. ಆಗ ರಾಜರೆದುರಿಗೆ ನಾನಿರುವೆ ಎಂದು ಗೊತ್ತಾಗುವುದು. ಆ ವಿಷಯದಲ್ಲಿ ಅವನಿಗೆ ಎಳ್ಳಷ್ಟೂ ಸಂಶಯವಿರುವುದಿಲ್ಲ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೪. </span> ರಾಜರೆ ನೋಡಿ ! ರಾಜರೆ ನೋಡಿ !</h2>
			<p>ಒಂದು ಸಲ ಒಬ್ಬ ಯೋಗಿಯನ್ನು ರಾಜನು “ಒಂದು ಮಾತಿ ನಲ್ಲಿ ಬ್ರಹ್ಮಜ್ಞಾನವನ್ನು ಬೋಧಿಸಿ” ಎಂದು ಕೇಳಿದ. “ಆಗಲಿ, ಒಂದು ಮಾತಿನಲ್ಲಿ ಅದನ್ನು ಬೋಧಿಸುತ್ತೇನೆ” ಎಂದ ಯೋಗಿ. ಸ್ವಲ್ಪ ಕಾಲದ ಮೇಲೆ ಒಬ್ಬ ಮಂತ್ರವಾದಿ ರಾಜನ ಬಳಿಗೆ ಬಂದ. ಅವನು ತನ್ನ ಎರಡು ಬೆರಳುಗಳನ್ನು ಬಹಳ ವೇಗವಾಗಿ ಚಲಿಸುತ್ತ, “ನೋಡಿ ರಾಜರೆ, ನೋಡಿ ರಾಜರೆ” ಎಂದ. ರಾಜ ಅದನ್ನು ನೋಡುತ್ತಿರುವಾಗ ಎರಡು ಬೆರಳು ಗಳು ಒಂದಾಗುವುದನ್ನು ಕಂಡನು. ಮಂತ್ರವಾದಿ ತನ್ನ ಒಂದು ಬೆರಳನ್ನು ತ್ವರಿತದಿಂದ ಚಲಿಸಿ, “ನೋಡಿ ರಾಜರೆ ನೋಡಿ, ನೋಡಿ ರಾಜರೆ,” ಎಂದ. ಇದರ ಅರ್ಥವೇನಂದರೆ, ಬ್ರಹ್ಮ ಮತ್ತು ಮಾಯೆ ಮೊದಲು ಎರಡರಂತೆ ಕಾಣುವುದು. ಆದರೆ ಜ್ಞಾನವನ್ನು ಪಡೆದ ಮೇಲೆ ಎರಡನ್ನು ನೋಡುವುದಿಲ್ಲ. ಆಗ ವ್ಯತ್ಯಾಸವೆ ಕಾಣುವುದಿಲ್ಲ. ಅದು ಏಕಮೇವ ಅದ್ವಿತೀಯ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೫. </span> ಒಂದು ಇರುವೆ ಸಕ್ಕರೆ ಬೆಟ್ಟಕ್ಕೆ ಹೋಯಿತು</h2>
			<p>ಮನುಷ್ಯ ತಾನು ಬ್ರಹ್ಮನ ವಿಷಯವನ್ನೆಲ್ಲ ತಿಳಿದುಕೊಂಡಿರುವೆನು ಎಂದು ಭಾವಿಸುವನು. ಒಂದು ಸಲ ಇರುವೆಯೊಂದು ಸಕ್ಕರೆ ಬೆಟ್ಟಕ್ಕೆ ಹೋಯಿತು. <p><img src="images/fig4.jpg" alt="image" /></p>ಅದರಲ್ಲಿ ಒಂದು ಹರಳನ್ನು ತಿಂದೊಡನೆಯೆ ಅದರ ಹೊಟ್ಟೆ ತುಂಬಿತು. ಇನ್ನೊಂದು ಹರಳನ್ನು ಬಾಯಿಯಲ್ಲಿಟ್ಟುಕೊಂಡು ಮನೆಗೆ ಹಿಂತಿರುಗಿತು. ಮತ್ತೊಂದು ಸಲ ಬಂದಾಗ ಈ ಇಡೀ ಬೆಟ್ಟವನ್ನೇ ತೆಗೆದುಕೊಂಡು ಹೋಗುವೆನು ಎಂದು ಭಾವಿಸಿತು. ಅಲ್ಪ ವಿದ್ಯರು ಭಾವಿಸುವುದು ಹೀಗೆ. ಬ್ರಹ್ಮವು ಮನಸ್ಸು ಮತ್ತು ಮಾತಿಗೆ ಅತೀತ ಎನ್ನುವುದನ್ನು ಅವರು ಅರಿಯರು. ಒಬ್ಬ ಎಷ್ಟೇ ದೊಡ್ಡ ಪಂಡಿತನಾಗಿರಲಿ, ಅವನು ಬ್ರಹ್ಮದ ಬಗ್ಗೆ ಎಷ್ಟನ್ನು ತಿಳಿದುಕೊಳ್ಳಬಲ್ಲ ? ಶುಕದೇವ ಮತ್ತು ಇತರ ಪುಷಿಗಳು ದೊಡ್ಡ ಇರುವೆಗಳಂತೆ. ಅವರಿಗೂ ಕೂಡ ಎಂಟು ಹತ್ತು ಹರಳುಗಳನ್ನು ತೆಗೆದುಕೊಂಡು ಹೋಗಲು ಸಾಧ್ಯವಾಯಿತು ಅಷ್ಟೇ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೬. </span> ಅವನು ತಿಂದರೂ ತಿನ್ನನು</h2>
			<p>ಒಂದು ಸಲ ವ್ಯಾಸದೇವರು ಯಮುನಾ ನದಿಯನ್ನು ದಾಟುವುದರಲ್ಲಿದ್ದರು. ಜತೆಗೆ ಗೋಪಿಯರೂ ಇದ್ದರು. ಗೋಪಿಯರು ನದಿಯ ಅತ್ತಕಡೆಗೆ ಹೋಗಿ ಹಾಲು, ಮೊಸರು, ಕೆನೆ ಇವುಗಳನ್ನು ಮಾರಬೇಕೆಂದು ಇದ್ದರು. ಆ ಸಮಯ ದಲ್ಲಿ ದೋಣಿ ಸಿಕ್ಕಲಿಲ್ಲ. ಹೇಗೆ ನದಿಯನ್ನು ದಾಟುವುದು ಎಂದು ಚಿಂತಾ ಕ್ರಾಂತರಾದರು. ಆಗ ವ್ಯಾಸರು “ನನಗೆ ತುಂಬಾ ಹಸಿವಾಗಿದೆ” ಎಂದರು. ಹಾಲು ಮಾರುವವರು ತಮ್ಮಲ್ಲಿದ್ದ ಹಾಲು ಮತ್ತು ಕೆನೆಯನ್ನು ಕೊಟ್ಟರು. ವ್ಯಾಸರು ಅದನ್ನೆಲ್ಲ ತಿಂದರು. ಆಗ ವ್ಯಾಸರು ಎದುರಿಗಿರುವ ಯಮುನೆಯನ್ನು ಉದ್ದೇಶಿಸಿ, “ಯಮುನೆ, ನಾನು ಏನನ್ನೂ ತಿಂದಿರದಿದ್ದರೆ, ನೀನು ಇಬ್ಭಾಗ ವಾಗು. ನಾವು ನಡೆದುಕೊಂಡು ಹೋಗುತ್ತೇವೆ.” ನದಿ ಇಬ್ಭಾಗವಾಗಿ ಒಂದು ಹಾದಿಯು ನಿರ್ಮಿತವಾಯಿತು. ಎಲ್ಲರೂ ಅದರ ಮೂಲಕ ಆಚೆ ಕಡೆಗೆ ಹೋದರು.</p>
			<p>ವ್ಯಾಸರು ನಾನು ಏನನ್ನೂ ತಿಂದಿರದಿದ್ದರೆ ಎಂದು ಹೇಳಿದ್ದರು. ಅಂದರೆ, ನಿಜವಾದ ಮನುಷ್ಯನು ಪರಿಶುದ್ಧ ಆತ್ಮನು. ಆತ್ಮ ಅನಾಸಕ್ತ, ಪ್ರಕೃತಿಗೆ ಅತೀತ. ಅವನಿಗೆ ಹಸಿವಾಗಲಿ ಬಾಯಾರಿಕೆಯಾಗಲಿ ಇಲ್ಲ. ಅವನಿಗೆ ಜನನ ಮರಣ ಗಳಿಲ್ಲ. ಅವನಿಗೆ ವಯಸ್ಸಾಗುವುದಿಲ್ಲ. ಅವನು ಸಾಯುವುದೂ ಇಲ್ಲ. ಅವನು ಸುಮೇರುವಿನಂತೆ ಅಚಲ.</p>
		</section>
		<section class="level2 numbered" id="id-001.01">
			<h2 class="level2-title" epub:type="title"><span class="num">೧೨೭. </span> ಎಲ್ಲ ಪರಿಶುದ್ಧ ಆತ್ಮ</h2>
			<p>ದೇವರನ್ನು ನೋಡಿದ ಮೇಲೆ ಒಬ್ಬನ ಸಂಶಯಗಳೆಲ್ಲ ನಾಶವಾಗುವುವು. ದೇವರ ವಿಷಯವನ್ನು ಕೇಳುವುದು ಒಂದು, ಅವನ ಸನ್ನಿಧಿಯನ್ನು ಅನುಭವಿಸುವುದು ಮತ್ತೊಂದು. ಬರೀ ಕೇಳುವುದರಿಂದ ಮನುಷ್ಯನಿಗೆ ನೂರಕ್ಕೆ ನೂರು ಭಾಗ ವಿಶ್ವಾಸವಾಗುವುದಿಲ್ಲ. ಆದರೆ ಯಾವಾಗ ದೇವರನ್ನು ಪ್ರತ್ಯಕ್ಷ ಅನುಭವಿಸುತ್ತಾನೊ ಆಗ ಅವನ ಸಂಶಯಗಳೆಲ್ಲ ನಿವಾರಣೆಯಾಗುವುವು.</p>
			<p>ಭಗವಂತನ ಸಾಕ್ಷಾತ್ಕಾರವಾದ ಮೇಲೆ ಬಾಹ್ಯ ಪೂಜೆ ನಿಂತುಹೋಗುವುದು. ದೇವಸ್ಥಾನದಲ್ಲಿ ನನ್ನ ಬಾಹ್ಯ ಪೂಜೆ ಹಾಗೆಯೇ ನಿಂತುಹೋಗಿದ್ದು, ನಾನು ಮುಂಚೆ ಕಾಳಿಕಾಮಾತೆಯನ್ನು ಪೂಜಿಸುತ್ತಿದ್ದೆ. ಒಂದು ದಿನ ಇದ್ದಕ್ಕಿದ್ದಂತೆ ಎಲ್ಲ ಚಿನ್ಮಯವಾಗಿರುವುದನ್ನು ಕಂಡೆ. ಪೂಜಾಪಾತ್ರೆಗಳು, ವಿಗ್ರಹ ಬಾಗಿಲು ಎಲ್ಲಾ ಚಿನ್ಮಯ ! ಆಗ ನಾನು ಒಬ್ಬ ಹುಚ್ಚನಂತೆ ಹೂವನ್ನು ಎಲ್ಲಾ ಕಡೆ ಎರಚಿದೆ. ನಾನು ಕಂಡದ್ದನ್ನೆಲ್ಲ ಪೂಜಿಸಿದೆ.</p>
		</section>
	</section>
</body>
</html>
