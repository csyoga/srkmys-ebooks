<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀಲಲಿತಾ ಸಹಸ್ರನಾಮ ಸ್ತೋತ್ರ ಮತ್ತು  ಶ್ರೀ ಲಲಿತಾ ತ್ರಿಶತೀ ಸ್ತೋತ್ರ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-001">
		<h1 class="level1-title" epub:type="title">॥ ಪೂರ್ವಭಾಗಃ ॥<br />ಶ್ರೀಲಲಿತಾಸಹಸ್ರನಾಮಸ್ತೋತ್ರಪ್ರಾರಂಭಃ</h1>
		<p class="text-center">॥ ಶ್ರೀಲಲಿತಾಮಹಾತ್ರಿಪುರಸುಂದರ್ಯೈ ನಮಃ ॥</p>
		<p class="text-center">ಪ್ರಥಮೋಽಧ್ಯಾಯಃ</p>
		<p class="text-center">ಅಗಸ್ತ್ಯ ಉವಾಚ</p>
		<p class="verse">ಅಶ್ವಾನನ ಮಹಾಬುದ್ಧೇ ಸರ್ವಶಾಸ್ತ್ರವಿಶಾರದ ।<br />ಕಥಿತಂ ಲಲಿತಾದೇವ್ಯಾಶ್ಚರಿತಂ ಪರಮಾದ್ಭುತಮ್ <span class="num">॥ ೧ ॥</span></p>
		<p class="text-center">ಅಗಸ್ತ್ಯನು ಹೇಳಿದನು</p>
		<p>೧. ಸರ್ವಶಾಸ್ತ್ರವಿಶಾರದನೂ ಮಹಾಬುದ್ಧಿವಂತನೂ ಆದ ಹಯಗ್ರೀವನೆ, ಪರಮಾದ್ಭುತವಾದ ಲಲಿತಾದೇವಿಯ ಚರಿತೆಯು ನಿನ್ನಿಂದ ಹೇಳಲ್ಪಟ್ಟಿತು.</p>
		<p class="verse">ಪೂರ್ವಂ ಪ್ರಾದುರ್ಭವೋ ಮಾತುಸ್ತತಃ ಪಟ್ಟಾಭಿಷೇಚನಮ್ ।<br />ಭಂಡಾಸುರವಧಶ್ಚೈವ ವಿಸ್ತರೇಣ ತ್ವಯೋದಿತಃ 	<span class="verse-num">॥ ೨ ॥</span></p>
		<p>೨. ಮೊದಲು ದೇವಿಯ ಅವತಾರ, ಅನಂತರ ಅವಳ ಪಟ್ಟಾಭಿಷೇಕ ಮತ್ತು ಭಂಡಾಸುರವಧೆ ಇವು ನಿನ್ನಿಂದ ವಿಸ್ತಾರವಾಗಿ ಹೇಳಲ್ಪಟ್ಟವು.</p>
		<p class="verse">ವರ್ಣಿತಂ ಶ್ರೀಪುರಂ ಚಾಪಿ ಮಹಾವಿಭವವಿಸ್ತರಮ್ ।<br />ಶ್ರೀಮತ್ಪಂಚದಶಾಕ್ಷರ್ಯಾ ಮಹಿಮಾ ವರ್ಣಿತಸ್ತಥಾ <span class="verse-num">॥ ೩ ॥</span></p>
		<p>೩. ಶ್ರೀಚಕ್ರವೂ ಕೂಡ ಮಹಾವೈಭವದಿಂದ ಕೂಡಿದ್ದಾಗಿ ವಿಸ್ತಾರವಾಗಿ ಹೇಳಲ್ಪಟ್ಟಿತು; ಹಾಗೆಯೇ ಶ್ರೀಪಂಚದಶೀಮಂತ್ರದ ಮಹಿಮೆಯೂ ವರ್ಣಿಸ ಲ್ಪಟ್ಟಿತು.</p>
		<p class="verse">ಷೋಢಾನ್ಯಾಸಾದಯೋ ನ್ಯಾಸಾ ನ್ಯಾಸಖಂಡೇ ಸಮೀರಿತಾಃ ।<br />ಅಂತರ್ಯಾಗಕ್ರಮಶ್ಚೈವ ಬಹಿರ್ಯಾಗಕ್ರಮಸ್ತಥಾ 	<span class="verse-num">॥ ೪ ॥</span></p>
		<p>೪. ನ್ಯಾಸಖಂಡದಲ್ಲಿ ಷೋಢಾನ್ಯಾಸ<sup><a epub:type="noteref" href="999-aside.xhtml#id-001.1">1</a></sup> ಮೊದಲಾದ ನ್ಯಾಸಗಳು ಹೇಳಲ್ಪಟ್ಟವು; ಹಾಗೆಯೇ ಅಂತರ್ಯಾಗಕ್ರಮವೂ<sup><a epub:type="noteref" href="999-aside.xhtml#id-001.2">2</a></sup> ಬಹಿರ್ಯಾಗಕ್ರಮವೂ<sup><a epub:type="noteref" href="999-aside.xhtml#id-001.3">3</a></sup> ಹೇಳಲ್ಪಟ್ಟವು.</p>
		<p class="verse">ಮಹಾಯಾಗಕ್ರಮಶ್ಚೈವ ಪೂಜಾಖಂಡೇ ಪ್ರಕೀರ್ತಿತಃ ।<br />ಪುರಶ್ಚರಣಖಂಡೇ ತು ಜಪಲಕ್ಷಣಮೀರಿತಮ್ <span class="verse-num">॥ ೫ ॥</span></p>
		<p>೫. ಪೂಜಾಖಂಡದಲ್ಲಿ ಮಹಾಯಾಗಕ್ರಮವು<sup><a epub:type="noteref" href="999-aside.xhtml#id-001.4">1</a></sup>  ಹೇಳಲ್ಪಟ್ಟಿತು; ಪುರಶ್ಚರಣ ಖಂಡದಲ್ಲಿ<sup><a epub:type="noteref" href="999-aside.xhtml#id-001.5">2</a></sup>  ಜಪಲಕ್ಷಣವು ಹೇಳಲ್ಪಟ್ಟಿತು.</p>
		<p class="verse">ಹೋಮಖಂಡೇ ತ್ವಯಾ ಪ್ರೋಕ್ತೋ ಹೋಮದ್ರವ್ಯವಿಧಿಕ್ರಮಃ ।<br />ಚಕ್ರರಾಜಸ್ಯ ವಿದ್ಯಾಯಾಃ ಶ್ರೀದೇವ್ಯಾ ದೇಶಿಕಾತ್ಮನೋಃ 	<span class="verse-num">॥ ೬ ॥</span></p>
		<p class="verse">ರಹಸ್ಯಖಂಡೇ ತಾದಾತ್ಮ್ಯಂ ಪರಸ್ಪರಮುದೀರಿತಮ್ ।<br />ಸ್ತೋತ್ರಖಂಡೇ ಬಹುವಿಧಾಃ ಸ್ತುತಯಃ ಪರಿಕೀರ್ತಿತಾಃ 	<span class="verse-num">॥ ೭ ॥</span></p>
		<p>೬-೭. ಹೋಮಖಂಡದಲ್ಲಿ ಹೋಮದ್ರವ್ಯಗಳೂ ಮತ್ತು ಹೋಮ ಮಾಡುವ ಕ್ರಮವೂ ಹೇಳಲ್ಪಟ್ಟವು. ಶ್ರೀಚಕ್ರ, ಪಂಚದಶಾಕ್ಷರೀಮಂತ್ರ, ತ್ರಿಪುರಸುಂದರೀ, ಗುರುಶಿಷ್ಯರು, ಇವರ ಪರಸ್ಪರ ತಾದಾತ್ಮ್ಯವು<sup><a epub:type="noteref" href="999-aside.xhtml#id-001.6">1</a></sup> ರಹಸ್ಯ ಖಂಡದಲ್ಲಿ ಹೇಳ ಲ್ಪಟ್ಟಿತು. ಬಹುವಿಧವಾದ ಸ್ತುತಿಗಳು<sup><a epub:type="noteref" href="999-aside.xhtml#id-001.7">2</a></sup> ಸ್ತೋತ್ರಖಂಡದಲ್ಲಿ ಹೇಳಲ್ಪಟ್ಟವು.</p>
		<p class="verse">ಮಂತ್ರಿಣೀದಂಡಿನೀದೇವ್ಯೋಃ ಪ್ರೋಕ್ತೇ ನಾಮಸಹಸ್ರಕೇ ।<br />ನ ತು ಶ್ರೀಲಲಿತಾದೇವ್ಯಾಃ ಪ್ರೋಕ್ತಂ ನಾಮಸಹಸ್ರಕಮ್ 	<span class="verse-num">॥ ೮ ॥</span></p>
		<p>೮. ಮಂತ್ರಿಣೀ ಮತ್ತು ದಂಡಿನೀ ಇವರ ಸಹಸ್ರನಾಮಗಳು ಹೇಳಲ್ಪಟ್ಟವು. ಆದರೆ ಲಲಿತಾದೇವಿಯ ಸಹಸ್ರನಾಮವು ಹೇಳಲ್ಪಡಲಿಲ್ಲ.</p>
		<p>[ಮಂತ್ರಿಣಿಯು ರಾಜಶ್ಯಾಮಲಳೆಂದೂ, ದಂಡಿನಿಯು ವಾರಾಹಿಯೆಂದೂ ತಂತ್ರಗಳಲ್ಲಿ ಪ್ರಸಿದ್ಧರಾಗಿದ್ದಾರೆ.]</p>
		<p class="verse">ತತ್ರ ಮೇ ಸಂಶಯೋ ಜಾತೋ ಹಯಗ್ರೀವ ದಯಾನಿಧೇ ।<br />ಕಿಂ ವಾ ತ್ವಯಾ ವಿಸ್ಮೃತಂ ತಜ್ಜ್ಞಾತ್ತ್ವಾ ವಾ ಸಮುಪೇಕ್ಷಿತಮ್ 	<span class="verse-num">॥ ೯ ॥</span></p>
		<p>೯. ದಯಾನಿಧಿಯಾದ ಹಯಗ್ರೀವನೆ, ಈ ವಿಷಯದಲ್ಲಿ ನನಗೆ ಸಂಶಯ ವುಂಟಾಗಿದೆ. ನೀನು ಮರೆತಿದ್ದೀಯಾ ಅಥವಾ ತಿಳಿದೂ ಉಪೇಕ್ಷಿಸಿದ್ದೀಯಾ?</p>
		<p class="verse">ಮಮ ವಾ ಯೋಗ್ಯತಾ ನಾಸ್ತಿ ಶ್ರೋತುಂ ನಾಮಸಹಸ್ರಕಮ್ ।<br />ಕಿಮರ್ಥಂ ಭವತಾ ನೋಕ್ತಂ ತತ್ರ ಮೇ ಕಾರಣಂ ವದ 	<span class="verse-num">॥ ೧0 ॥</span></p>
		<p>೧೦. ಅಥವಾ ನನಗೆ ಸಹಸ್ರನಾಮವನ್ನು ಕೇಳಲು ಯೋಗ್ಯತೆಯಿಲ್ಲವೆ ? ನೀನು ಅದನ್ನು ಹೇಳದಿರುವುದಕ್ಕೆ ಕಾರಣವನ್ನು ನನಗೆ ತಿಳಿಸು.</p>
		<p>ಸೂತ ಉವಾಚ</p>
		<p class="verse">ಇತಿ ಪೃಷ್ಟೋ ಹಯಗ್ರೀವೋ ಮುನಿನಾ ಕುಂಭಜನ್ಮನಾ ।<br />ಪ್ರಹೃಷ್ಟೋ ವಚನಂ ಪ್ರಾಹ ತಾಪಸಂ ಕುಂಭಸಂಭವಮ್	<span class="verse-num">॥ ೧೧ ॥</span></p>
		<p class="text-center">ಸೂತನು ಹೇಳಿದನು</p>
		<p>೧೧. ಹೀಗೆ ಅಗಸ್ತ್ಯಮುನಿಯು ಪ್ರಶ್ನೆ ಮಾಡಲು, ಹಯಗ್ರೀವನು ಪ್ರಹೃಷ್ಟನಾಗಿ ಆ ತಪಸ್ವಿಯನ್ನು ಕುರಿತು ಹೇಳಿದನು.</p>
		<p class="text-center">ಶ್ರೀಹಯಗ್ರೀವ ಉವಾಚ</p>
		<p class="verse">ಲೋಪಾಮುದ್ರಾಪತೇಽಗಸ್ತ್ಯ ಸಾವಧಾನಮನಾಃ ಶೃಣು ।<br />ನಾಮ್ನಾಂ ಸಹಸ್ರಂ ಯನ್ನೋಕ್ತಂ ಕಾರಣಂ ತದ್ವದಾಮಿ ತೇ 	<span class="verse-num">॥ ೧೨ ॥</span></p>
		<p class="text-center">ಹಯಗ್ರೀವನು ಹೇಳಿದನು</p>
		<p>೧೨. ಲೋಪಾಮುದ್ರಾಪತಿಯಾದ ಅಗಸ್ತ್ಯನೆ, ಅನನ್ಯಮನಸ್ಕನಾಗಿ ಕೇಳು. ದೇವಿಯ ಸಹಸ್ರನಾಮವನ್ನು ಹೇಳದಿರುವುದಕ್ಕೆ ಕಾರಣವನ್ನು ತಿಳಿಸುವೆನು.</p>
		<p class="verse">ರಹಸ್ಯಮಿತಿ ಮತ್ತ್ವಾಽಹಂ ನೋಕ್ತವಾಂಸ್ತೇ ನ ಚಾನ್ಯಥಾ ।<br />ಪುನಶ್ಚ ಪೃಚ್ಛತೇ ಭಕ್ತ್ಯಾ ತಸ್ಮಾತ್ತತ್ತೇ ವದಾಮ್ಯಹಮ್ 	<span class="verse-num">॥ ೧೩ ॥</span></p>
		<p>೧೩. ಅದು ರಹಸ್ಯವೆಂದು ತಿಳಿದು ನಾನು ಹೇಳಲಿಲ್ಲ; ಇನ್ನು ಯಾವ ಕಾರಣವೂ ಇಲ್ಲ. ನೀನು ಪುನಃ ಭಕ್ತಿಯಿಂದ ಕೇಳುತ್ತಿರುವುದರಿಂದ ನಾನು ಅದನ್ನು ನಿನಗೆ ಹೇಳುತ್ತೇನೆ.</p>
		<p>[ಭಕ್ತಿಯಿಲ್ಲದವನು ಪ್ರಶ್ನೆ ಮಾಡಿದರೂ ಅಧ್ಯಾತ್ಮರಹಸ್ಯವನ್ನು ಉಪದೇಶಿಸಕೂಡದು.]</p>
		<p class="verse">ಬ್ರೂಯಾಚ್ಛಿಷ್ಯಾಯ ಭಕ್ತಾಯ ರಹಸ್ಯಮಪಿ ದೇಶಿಕಃ ।<br />ಭವತಾ ನ ಪ್ರದೇಯಂ ಸ್ಯಾದಭಕ್ತಾಯ ಕದಾಚನ 	<span class="verse-num">॥ ೧೪ ॥</span></p>
		<p>೧೪. ಆಚಾರ್ಯನು ಭಕ್ತಿಯುಳ್ಳ ಶಿಷ್ಯನಿಗೆ ಅದು ರಹಸ್ಯವಾದರೂ ಹೇಳಬೇಕು. ಅಭಕ್ತನಿಗೆ ನೀನು ಇದನ್ನು ಎಂದಿಗೂ ಹೇಳಕೂಡದು.</p>
		<p class="verse">ನ ಶಠಾಯ ನ ದುಷ್ಟಾಯ ನಾವಿಶ್ವಾಸಾಯ ಕರ್ಹಿಚಿತ್ ।<br />ಶ್ರೀಮಾತೃಭಕ್ತಿಯುಕ್ತಾಯ ಶ್ರೀವಿದ್ಯಾರಾಜವೇದಿನೇ 	<span class="verse-num">॥ ೧೫ ॥</span></p>
		<p>೧೫. ಶಠನಿಗೂ ದುಷ್ಟನಿಗೂ (ಹೇಳಕೂಡದು). ವಿಶ್ವಾಸವಿಲ್ಲದವನಿಗೆ ಎಂದಿಗೂ (ತಿಳಿಸಕೂಡದು). ಶ್ರೀಮಾತೆಯಲ್ಲಿ ಭಕ್ತಿಯುಳ್ಳವನಿಗೂ<sup><a epub:type="noteref" href="999-aside.xhtml#id-001.8">1</a></sup> ಶ್ರೀವಿದ್ಯಾ ರಾಜವನ್ನು<sup><a epub:type="noteref" href="999-aside.xhtml#id-001.9">2</a></sup> ತಿಳಿದವನಿಗೂ (ಉಪದೇಶಿಸಬೇಕು).</p>
		<p>[‘ವಿದ್ಯೆಯು ಒಬ್ಬ ಬ್ರಾಹ್ಮಣನ ಸಮೀಪಕ್ಕೆ ಬಂದು ಹೇಳಿತು : “ನಾನು ನಿನ್ನ ನಿಧಿ. ನನ್ನನ್ನು ಕಾಪಾಡು; ಅಸೂಯಾವಂತನಿಗೆ ನನ್ನನ್ನು ಕೊಡಬೇಡ; ಹೀಗೆ ನನ್ನನ್ನು ನೋಡಿ ಕೊಂಡರೆ ನಾನು ವೀರ್ಯವತಿಯಾಗುತ್ತೇನೆ.” ’</p><p class="verse">ವಿದ್ಯಾ ಬ್ರಾಹ್ಮಣಮೇತ್ಯಾಹ ಶೇವಧಿಷ್ಟೇಽಸ್ಮಿ ರಕ್ಷ ಮಾಮ್ನ್ಃ ।<br />ಅಸೂಯಕಾಯ ಮಾಂ ಮಾ ದಾಸ್ತಥಾ ಸ್ಯಾಂ ವೀರ್ಯವತ್ತಮಾಃ॥ (ಮನು. ೨-೧೧೪;  ನಿರುಕ್ತ. ೨.೪)</p>
		<p class="verse">ಉಪಾಸಕಾಯ ಶುದ್ಧಾಯ ದೇಯಂ ನಾಮಸಹಸ್ರಕಮ್ ।<br />ಯಾನಿ ನಾಮಸಹಸ್ರಾಣಿ ಸದ್ಯಃ ಸಿದ್ಧಿಪ್ರದಾನಿ ವೈ 	<span class="verse-num">॥ ೧೬ ॥</span></p>
		<p class="verse">ತಂತ್ರೇಷು ಲಲಿತಾದೇವ್ಯಾಸ್ತೇಷು ಮುಖ್ಯಮಿದಂ ಮುನೇ ।<br />ಶ್ರೀವಿದ್ಯೈವ ತು ಮಂತ್ರಾಣಾಂ ತತ್ರ ಕಾದಿರ್ಯಥಾ ಪರಾ <span class="verse-num">॥ ೧೭ ॥</span></p>
		<p>೧೬-೧೭. ಶುದ್ಧನಾದ ಉಪಾಸಕನಿಗೆ ಸಹಸ್ರನಾಮವನ್ನು ಉಪದೇಶಿಸಬೇಕು. ತಂತ್ರಗಳಲ್ಲಿ ಸದಾ ಸಿದ್ಧಿಪ್ರದವಾಗಿರುವ ಅನೇಕ ಸಹಸ್ರನಾಮಗಳಿವೆ; ಅವುಗಳಲ್ಲಿ ಇದು ಮುಖ್ಯವಾದುದು. ಎಲೈ ಮುನಿಯೆ, ಮಂತ್ರಗಳಲ್ಲಿ ಶ್ರೀವಿದ್ಯೆಯು ಹೇಗೊ, ಮತ್ತು ಅದರಲ್ಲಿ ಕಾದಿಯು ಹೇಗೊ–</p>
		<p class="verse">ಪುರಾಣಾಂ ಶ್ರೀಪುರಮಿವ ಶಕ್ತೀನಾಂ ಲಲಿತಾ ಯಥಾ ।<br />ಶ್ರೀವಿದ್ಯೋಪಾಸಕಾನಾಂ ಚ ಯಥಾ ದೇವೋ ವರಃ ಶಿವಃ 	<span class="verse-num">॥ ೧೮ ॥</span></p>
		<p>೧೮. ಪುರಗಳಲ್ಲಿ ಶ್ರೀಪುರವು ಹೇಗೊ, ಶಕ್ತಿಗಳಲ್ಲಿ ಲಲಿತೆಯು ಹೇಗೊ, ಶ್ರೀವಿದ್ಯೋಪಾಸಕರಲ್ಲಿ ಪರಶಿವನು ಹೇಗೊ–</p>
		<p class="verse">ತಥಾನಾಮಸಹಸ್ರೇಷು ವರಮೇತತ್ ಪ್ರಕೀರ್ತಿತಮ್ ।<br />ಯಥಾಽಸ್ಯ ಪಠನಾದ್ದೇವೀ ಪ್ರೀಯತೇ ಲಲಿತಾಂಬಿಕಾ 	<span class="verse-num">॥ ೧೯ ॥</span></p>
		<p class="verse">ಅನ್ಯನಾಮಸಹಸ್ರಸ್ಯ ಪಾಠಾನ್ನ ಪ್ರೀಯತೇ ತಥಾ ।<br />ಶ್ರೀಮಾತುಃ ಪ್ರೀತಯೇ ತಸ್ಮಾದನಿಶಂ ಕೀರ್ತಯೇದಿದಮ್ <span class="verse-num">॥ ೨ಂ ॥</span></p>
		<p>೧೯-೨೦. ಹಾಗೆಯೇ ಸಹಸ್ರನಾಮಗಳಲ್ಲಿ ಇದು ಶ್ರೇಷ್ಠವೆಂದು ಹೇಳಲ್ಪಟ್ಟಿದೆ. ಇದರ ಪಠನದಿಂದ ದೇವೀ ಲಲಿತಾಂಬಿಕೆಯು ಪ್ರೀತಳಾಗುವಂತೆ ಬೇರೆ ಸಹಸ್ರ ನಾಮದ ಪಠನದಿಂದ ಪ್ರೀತಳಾಗುವುದಿಲ್ಲ. ಆದುದರಿಂದ ಶ್ರೀಮಾತೆಯ ಪ್ರೀತಿ ಗಾಗಿ ಇದನ್ನು ಯಾವಾಗಲೂ ಪಠಿಸಬೇಕು.</p>
		<p class="verse">ಬಿಲ್ವಪತ್ರೈಶ್ಚಕ್ರರಾಜೇ ಯೋಽಚRಯೇಲ್ಲಲಿತಾಂಬಿಕಾಮ್ ।<br />ಪದ್ಮೈರ್ವಾ ತುಲಸೀಪುಷ್ಪೈರೇಭಿರ್ನಾಮಸಹಸ್ರಕೈಃ 	<span class="verse-num">॥ ೨೧ ॥</span></p>
		<p>೨೧. ಯಾವನು ಬಿಲ್ವಪತ್ರಗಳಿಂದ ಪದ್ಮಗಳಿಂದ ಅಥವಾ ತುಳಸೀ ದಳಗಳಿಂದ ಶ್ರೀಚಕ್ರದಲ್ಲಿರುವ ಲಲಿತಾಂಬಿಕೆಯನ್ನು ಸಹಸ್ರನಾಮಪೂರ್ವಕವಾಗಿ ಅರ್ಚಿಸು ತ್ತಾನೆಯೊ–</p>
		<p class="verse">ಸದ್ಯಃ ಪ್ರಸಾದಂ ಕುರುತೇ ತಸ್ಯ ಸಿಂಹಾಸನೇಶ್ವರೀ ।<br />ಚಕ್ರಾದಿರಾಜಮಭ್ಯರ್ಚ್ಯ ಜಪ್ತ್ವಾ ಪಂಚದಶಾಕ್ಷರೀಮ್ 	<span class="verse-num">॥ ೨೨ ॥</span></p>
		<p>೨೨. ಅವನಿಗೆ ಸಿಂಹಾಸನೇಶ್ವರಿಯು ಕೂಡಲೇ ಅನುಗ್ರಹವನ್ನು ಮಾಡುತ್ತಾಳೆ. ಶ್ರೀಚಕ್ರವನ್ನು ಅರ್ಚಿಸಿ, ಪಂಚದಶಾಕ್ಷರೀಮಂತ್ರವನ್ನು ಜಪಿಸಿ–</p>
		<p class="verse">ಜಪಾಂತೇ ಕೀರ್ತಯೇನ್ನಿತ್ಯಮಿದಂ ನಾಮಸಹಸ್ರಕಮ್ ।<br />ಜಪಪೂಜಾದ್ಯಶಕ್ತಶ್ಚೇತ್ ಪಠೇನ್ನಾಮಸಹಸ್ರಕಮ್ <span class="verse-num">॥ ೨೩ ॥</span></p>
		<p>೨೩. ಜಪದ ಕೊನೆಯಲ್ಲಿ ಸಹಸ್ರನಾಮವನ್ನು ಪಠಿಸಬೇಕು. ಜಪ ಪೂಜಾದಿ ಗಳನ್ನು ಮಾಡಲು ಅಶಕ್ತನಾಗಿದ್ದರೆ ಸಹಸ್ರನಾಮವನ್ನು ಪಠಿಸಬೇಕು.</p>
		<p class="verse">ಸಾಂಗಾರ್ಚನೇ ಸಾಂಗಜಪೇ ಯತ್ಫಲಂ ತದವಾಪ್ನುಯಾತ್ ।<br />ಉಪಾಸನೇ ಸ್ತುತೀರನ್ಯಾಃ ಪಠೇದಭ್ಯುದಯೋ ಹಿ ಸಃ 	<span class="verse-num">॥ ೨೪ ॥</span></p>
		<p>೨೪. ಅರ್ಚನೆ ಜಪ ಇವುಗಳನ್ನು ಸಾಂಗವಾಗಿ ಮಾಡಿದರೆ ಯಾವ ಫಲ ವುಂಟಾಗುವುದೊ, ಅದನ್ನು ಹೊಂದುತ್ತಾನೆ. ಪೂಜೆ ಮಾಡುವಾಗ ಇತರ ಸ್ತೋತ್ರ ಗಳನ್ನು ಪಠಿಸಬೇಕು; ಏಕೆಂದರೆ ಅದರಿಂದ ಅಭ್ಯುದಯವುಂಟಾಗುವುದು.</p>
		<p class="verse">ಇದಂ ನಾಮಸಹಸ್ರಂ ತು ಕೀರ್ತಯೇನ್ನಿತ್ಯಕರ್ಮವತ್ ।<br />ಚಕ್ರರಾಜಾರ್ಚನಂ ದೇವ್ಯಾ ಜಪೋ ನಾಮ್ನಾಂ ಚ ಕೀರ್ತನಮ್ <span class="verse-num">॥ ೨೫ ॥</span></p>
		<p>೨೫. ನಿತ್ಯಕರ್ಮದಂತೆ ಈ ಸಹಸ್ರನಾಮವನ್ನು ಪಠಿಸಬೇಕು. ಶ್ರೀಚಕ್ರದ ಪೂಜೆ ದೇವಿಯ ಜಪ ಮತ್ತು ಸಹಸ್ರನಾಮದ ಪಠನ–</p>
		<p class="verse">ಭಕ್ತಸ್ಯ ಕೃತ್ಯಮೇತಾವದನ್ಯದಭ್ಯುದಯಂ ವಿದುಃ ।<br />ಭಕ್ತಸ್ಯಾವಶ್ಯಕಮಿದಂ ನಾಮಸಾಹಸ್ರಕೀರ್ತನಮ್ 	<span class="verse-num">॥ ೨೬ ॥</span></p>
		<p>೨೬. ಇವುಗಳನ್ನು ಭಕ್ತನು ಮಾಡಲೇಬೇಕು. ಇತರ (ಕರ್ಮಗಳು) ಅಭ್ಯು ದಯಕ್ಕಾಗಿ(ಮಾಡಲ್ಪಡುತ್ತವೆ). ದೇವಿಯ ಈ ಸಹಸ್ರನಾಮಕೀರ್ತನೆಯು ಭಕ್ತನಿಗೆ ಅತ್ಯಾವಶ್ಯಕವಾದುದು.</p>
		<p class="verse">ತತ್ರ ಹೇತುಂ ಪ್ರವಕ್ಷ್ಯಾಮಿ ಶೃಣು ತ್ವಂ ಕುಂಭಸಂಭವ ।<br />ಪುರಾ ಶ್ರೀಲಲಿತಾದೇವೀ ಭಕ್ತಾನಾಂ ಹಿತಕಾಮ್ಯಯಾ	<span class="verse-num">॥ ೨೭ ॥</span></p>
		<p>೨೭. ಎಲೈ ಅಗಸ್ತ್ಯನೆ, ಇದರ ಕಾರಣವನ್ನು ಹೇಳುತ್ತೇನೆ, ಕೇಳು. ಹಿಂದೊಮ್ಮೆ ಶ್ರೀಲಲಿತಾದೇವಿಯು ಭಕ್ತರ ಹಿತವನ್ನು ಬಯಸುತ್ತ–</p>
		<p class="verse">ವಾಗ್ದೇವೀರ್ವಶಿನೀಮುಖ್ಯಾಃ ಸಮಾಹೂಯೇದಮಬ್ರವೀತ್ ।<br />ವಾಗ್ದೇವತಾ ವಶಿನ್ಯಾದ್ಯಾಃ ಶೃಣುಧ್ವಂ ವಚನಂ ಮಮ	<span class="verse-num">॥ ೨೮ ॥</span></p>
		<p>೨೮. ವಶಿನಿಯೇ ಮುಖ್ಯಳಾಗಿರುವ ವಾಗ್ದೇವತೆಯರನ್ನು ಕರೆದು ಹೀಗೆ ಹೇಳಿ ದಳು : ವಶಿನ್ಯಾದಿವಾಗ್ದೇವತೆಯರೆ, ನನ್ನ ಮಾತನ್ನು ಕೇಳಿ :</p>
		<p class="verse">ಭವತ್ಯೋ ಮತ್ಪ್ರಸಾದೇನ ಪ್ರೋಲ್ಲಸದ್ವಾಗ್ವಿಭೂತಯಃ ।<br />ಮದ್ಭಕ್ತಾನಾಂ ವಾಗ್ವಿಭೂತಿಪ್ರದಾನೇ ವಿನಿಯೋಜಿತಾಃ	<span class="verse-num">॥ ೨೯ ॥</span></p>
		<p>೨೯. ನನ್ನ ಅನುಗ್ರಹದಿಂದ ನಿಮ್ಮ ವಾಗ್ವಿಭೂತಿಗಳು ಉಂಟಾಗಿವೆ. ನನ್ನ ಭಕ್ತರಿಗೆ ವಾಗ್ವಿಭೂತಿಯನ್ನು ಕೊಡಲು ನೀವು ನನ್ನಿಂದ ಕಳುಹಿಸಲ್ಪಟ್ಟಿರಿ.</p>
		<p class="verse">ಮಚ್ಚಕ್ರಸ್ಯ ರಹಸ್ಯಜ್ಞಾ ಮಮ ನಾಮಪರಾಯಣಾಃ ।<br />ಮಮ ಸ್ತೋತ್ರವಿಧಾನಾಯ ತಸ್ಮಾದಾಜ್ಞಾಪಯಾಮಿ ವಃ	<span class="verse-num">॥ ೩೦ ॥</span></p>
		<p>೩೦. ನಿಮಗೆ ನನ್ನ ಚಕ್ರದ ರಹಸ್ಯವು ತಿಳಿದಿದೆ ಮತ್ತು ನೀವು ನನ್ನ ನಾಮಗಳಲ್ಲಿ ಶ್ರದ್ಧೆಯುಳ್ಳವರಾಗಿದ್ದೀರಿ. ಆದುದರಿಂದ ನನ್ನ ಸ್ತೋತ್ರವನ್ನು ರಚಿಸಲು ನಿಮಗೆ ಆಜ್ಞಾಪಿಸುತ್ತೇನೆ.</p>
		<p class="verse">ಕುರುಧ್ವಮಂಕಿತಂ ಸ್ತೋತ್ರಂ ಮಮ ನಾಮಸಹಸ್ರಕೈಃ ।<br />ಯೇನ ಭಕೆ¦ಃ ಸ್ತುತಾಯಾ ಮೇ ಸದ್ಯಃ ಪ್ರೀತಿಃ ಪರಾ ಭವೇತ್	<span class="verse-num">॥ ೩೧ ॥</span></p>
		<p>೩೧. ಯಾವುದರಿಂದ ಭಕ್ತರು ನನ್ನನ್ನು ಸ್ತುತಿಸಿದರೆ ನನಗೆ ಕೂಡಲೇ ಪರಮ ಪ್ರೀತಿಯುಂಟಾಗುವುದೊ ಅಂತಹ ನನ್ನ ಸಹಸ್ರನಾಮಗಳಿಂದ ಅಂಕಿತವಾದ ಸ್ತೋತ್ರವನ್ನು ರಚಿಸಿರಿ.</p>
		<p class="text-center">ಹಯಗ್ರೀವ ಉವಾಚ</p>
		<p class="verse">ಇತ್ಯಾಜ್ಞಪ್ತಾ ವಚೋ ದೇವ್ಯೋ ದೇವ್ಯಾ ಶ್ರೀಲಲಿತಾಂಬಯಾ ।<br />ರಹಸ್ಯೈರ್ನಾಮಭಿರ್ದಿವ್ಯೈಶ್ಚಕ್ರುಃ ಸ್ತೋತ್ರಮನುತ್ತಮಮ್	<span class="verse-num">॥ ೩೨ ॥</span></p>
		<p class="text-center">ಹಯಗ್ರೀವನು ಹೇಳಿದನು</p>
		<p>೩೨. (ವಶಿನ್ಯಾದಿ) ವಾಗ್ದೇವತೆಯರು ಶ್ರೀದೇವೀ ಲಲಿತಾಂಬೆಯಿಂದ ಹೀಗೆ ಆಜ್ಞಾಪಿಸಲ್ಪಟ್ಟು ದಿವ್ಯವಾದ ರಹಸ್ಯನಾಮಗಳಿಂದ ಕೂಡಿದ ಅತ್ಯುತ್ತಮವಾದ ಸ್ತೋತ್ರವನ್ನು ರಚಿಸಿದರು.</p>
		<p class="verse">ರಹಸ್ಯನಾಮಸಾಹಸ್ರಮಿತಿ ತದ್ವಿಶ್ರುತಂ ಪರಮ್ ।<br />ತತಃ ಕದಾಚಿತ್ ಸದಸಿ ಸ್ಥಿತ್ವಾ ಸಿಂಹಾಸನೇಂಬಿಕಾ	<span class="verse-num">॥ ೩೩ ॥</span></p>
		<p>೩೩. ಆದುದರಿಂದ ಅದು ಶ್ರೇಷ್ಠವಾದ ರಹಸ್ಯನಾಮಸಾಹಸ್ರವೆಂದು ಪ್ರಸಿದ್ಧ ವಾಗಿದೆ. ಒಂದು ಸಲ ಅಂಬಿಕೆಯು ಸಭೆಯಲ್ಲಿ ಸಿಂಹಾಸನದ ಮೇಲೆ ಕುಳಿತು ಕೊಂಡು–</p>
		<p class="verse">ಸ್ವಸೇವಾವಸರಂ ಪ್ರಾದಾತ್ ಸರ್ವೇಷಾಂ ಕುಂಭಸಂಭವ ।<br />ಸೇವಾರ್ಥಮಾಗತಾಸ್ತತ್ರ ಬ್ರಹ್ಮಾಣೀಬ್ರಹ್ಮಕೋಟಯಃ	<span class="verse-num">॥ ೩೪ ॥</span></p>
		<p>೩೪. ಹೇ ಅಗಸ್ತ್ಯನೆ, ತನ್ನ ಸೇವೆಗೆ ಅವಕಾಶವನ್ನು ಕೊಟ್ಟಳು. ದೇವಿಯ ಸೇವೆಗಾಗಿ ಅನೇಕ ಕೋಟಿ ಬ್ರಹ್ಮರೂ ಬ್ರಹ್ಮಾಣಿಯರೂ ಬಂದರು.</p>
		<p class="verse">ಲಕ್ಷ್ಮೀನಾರಾಯಣಾನಾಂ ಚ ಕೋಟಯಃ ಸಮುಪಾಗತಾಃ ।<br />ಗೌರೀಕೋಟಿಸಮೇತಾನಾಂ ರುದ್ರಾಣಾಮಪಿ ಕೋಟಯಃ	<span class="verse-num">॥ ೩೫ ॥</span></p>
		<p>೩೫. ಕೋಟಿಸಂಖ್ಯೆಯಿಂದ ಲಕ್ಷ್ಮಿಯರೂ ನಾರಾಯಣರೂ ಗೌರಿಯರೂ ರುದ್ರರೂ ಬಂದರು.</p>
		<p>[ಬ್ರಹ್ಮಾಂಡಗಳು ಅನಂತವಾಗಿವೆ. ಪ್ರತಿಯೊಂದರಲ್ಲೂ ಅದರ ಜನ್ಮಸ್ಥಿತಿಲಯಗಳಿಗಾಗಿ ಬ್ರಹ್ಮವಿಷ್ಣುರುದ್ರರಿರುವರು.]</p>
		<p class="verse">ಮಂತ್ರಿಣೀದಂಡಿನೀಮುಖ್ಯಾಃ ಸೇವಾರ್ಥಂ ಯಾಃ ಸಮಾಗತಾಃ ।<br />ಶಕ್ತಯೋ ವಿವಿಧಾಕಾರಾಸ್ತಾಸಾಂ ಸಂಖ್ಯಾ ನ ವಿದ್ಯತೇ	<span class="verse-num">॥ ೩೬ ॥</span></p>
		<p>೩೬. ದೇವಿಯ ಸೇವೆಗಾಗಿ ಬಂದ ಮಂತ್ರಿಣೀ-ದಂಡಿನಿಯರೇ ಮುಖ್ಯರಾದ ವಿವಿಧಾಕಾರವುಳ್ಳ ಶಕ್ತಿಯರ ಸಂಖ್ಯೆಗೆ ಮಿತಿಯಿರಲಿಲ್ಲ.</p>
		<p class="verse">ದಿವ್ಯೌಘಾ ಮಾನವೌಘಾಶ್ಚ ಸಿದ್ಧೌಘಾಶ್ಚ ಸಮಾಗತಾಃ ।<br />ತತ್ರ ಶ್ರೀಲಲಿತಾದೇವೀ ಸರ್ವೇಷಾಂ ದರ್ಶನಂ ದದೌ	<span class="verse-num">॥ ೩೭ ॥</span></p>
		<p>೩೭. ದೇವತೆಗಳ ಸಮೂಹಗಳೂ ಮನುಷ್ಯರ ಸಮೂಹಗಳೂ ಮತ್ತು ಸಿದ್ಧರ ಸಮೂಹಗಳೂ ಅಲ್ಲಿಗೆ ಬಂದಿದ್ದುವು; ಶ್ರೀಲಲಿತಾದೇವಿಯು ಅವರೆಲ್ಲರಿಗೂ ದರ್ಶನವನ್ನು ಕೊಟ್ಟಳು.</p>
		<p class="verse">ತೇಷು ದೃಷ್ಟೋಪವಿಷ್ಟೇಷು ಸ್ವೇ ಸ್ವೇ ಸ್ಥಾನೇ ಯಥಾಕ್ರಮಮ್ ।<br />ತತಃ ಶ್ರೀಲಲಿತಾದೇವೀಕಟಾಕ್ಷಾಕ್ಷೇಪಚೋದಿತಾಃ	<span class="verse-num">॥ ೩೮ ॥</span></p>
		<p>೩೮. ಅವರು ದೇವಿಯಿಂದ ನೋಡಲ್ಪಟ್ಟು ತಮ್ಮ ತಮ್ಮ ಸ್ಥಾನಗಳಲ್ಲಿ ಕುಳಿತುಕೊಂಡ ಮೇಲೆ, ಶ್ರೀಲಲಿತಾದೇವಿಯ ಕಟಾಕ್ಷದಿಂದ ಪ್ರೇರಿತರಾಗಿ–</p>
		<p class="verse">ಉತ್ಥಾಯ ವಶಿನೀಮುಖ್ಯಾ ಬದ್ಧಾಂಜಲಿಪುಟಾಸ್ತದಾ ।<br />ಅಸ್ತುವನ್ನಾಮಸಾಹಸ್ರೈಃ ಸ್ವಕೃತೈರ್ಲಲಿತಾಂಬಿಕಾಮ್	<span class="verse-num">॥ ೩೯ ॥</span></p>
		<p>೩೯. ವಶಿನೀ ಮೊದಲಾದ ದೇವತೆಯರು ಎದ್ದುನಿಂತುಕೊಂಡು ಬದ್ಧಾಂಜಲಿ ಪುಟರಾಗಿ ತಾವೇ ರಚಿಸಿದ ಸಹಸ್ರನಾಮದಿಂದ ಲಲಿತಾಂಬಿಕೆಯನ್ನು ಸ್ತುತಿಸಿದರು.</p>
		<p class="verse">ಶ್ರುತ್ವಾ ಸ್ತವಂ ಪ್ರಸನ್ನಾಭೂಲ್ಲಲಿತಾ ಪರಮೇಶ್ವರೀ ।<br />ತೇ ಸರ್ವೇ ವಿಸ್ಮಯಂ ಜುಗ್ಮುರ್ಯೇ ತತ್ರ ಸದಸಿ ಸ್ಥಿತಾಃ	<span class="verse-num">॥ ೪೦ ॥</span></p>
		<p>೪೦. ಈ ಸ್ತೋತ್ರವನ್ನು ಕೇಳಿ ಲಲಿತಾಪರಮೇಶ್ವರಿಯು ಪ್ರಸನ್ನಳಾದಳು ಮತ್ತು ಆ ಸದಸ್ಸಿನಲ್ಲಿದ್ದವರೆಲ್ಲರೂ ವಿಸ್ಮಯವನ್ನು ಹೊಂದಿದರು.</p>
		<p class="verse">ತತಃ ಪ್ರೋವಾಚ ಲಲಿತಾ ಸದಸ್ಯಾನ್ ದೇವತಾಗಣಾನ್ ।<br />ಮಮಾಜ್ಞಯೈವ ವಾಗ್ದೇವ್ಯಶ್ಚಕ್ರುಃ ಸ್ತೋತ್ರಮನುತ್ತಮಮ್	<span class="verse-num">॥ ೪೧ ॥</span></p>
		<p>೪೧. ಆಗ ಲಲಿತೆಯು ಅಲ್ಲಿ ಸೇರಿದ್ದ ದೇವತಾಗಣಗಳನ್ನು ಕುರಿತು ಹೇಳಿದಳು: ನನ್ನ ಆಜ್ಞೆಯ ಪ್ರಕಾರ ವಾಗ್ದೇವತೆಯರು ಈ ಅನುತ್ತಮವಾದ ಸ್ತೋತ್ರವನ್ನು ರಚಿಸಿದರು.</p>
		<p class="verse">ಅಂಕಿತಂ ನಾಮಭಿರ್ದಿವ್ಯೈರ್ಮಮ ಪ್ರೀತಿವಿಧಾಯಕೈಃ ।<br />ತತ್ಪಠಧ್ವಂ ಸದಾ ಯೂಯಂ ಸ್ತೋತ್ರಂ ಮತ್ಪ್ರೀತಿವೃದ್ಧಯೇ	<span class="verse-num">॥ ೪೨ ॥</span></p>
		<p>೪೨. ನನಗೆ ಪ್ರೀತಿಯನ್ನುಂಟುಮಾಡುವ ದಿವ್ಯನಾಮಗಳಿಂದ ಅಂಕಿತವಾದ ಈ ಸ್ತೋತ್ರವನ್ನು ನನ್ನ ಪ್ರೀತಿವೃದ್ಧಿಗಾಗಿ ನೀವು ಯಾವಾಗಲೂ ಪಠಿಸಿರಿ.</p>
		<p class="verse">ಪ್ರವರ್ತಯಧ್ವಂ ಭಕ್ತೇಷು ಮಮ ನಾಮಸಹಸ್ರಕಮ್ ।<br />ಇದಂ ನಾಮಸಹಸ್ರಂ ಮೇ ಯೋ ಭಕ್ತಃ ಪಠತೇ ಸಕೃತ್	<span class="verse-num">॥ ೪೩ ॥</span></p>
		<p>೪೩. ಈ ಸಹಸ್ರನಾಮವನ್ನು ನನ್ನ ಭಕ್ತರಲ್ಲಿ ಪ್ರವರ್ತಿಸಿರಿ. ಈ ನನ್ನ ಸಹಸ್ರನಾಮವನ್ನು ಯಾವ ಭಕ್ತನು ಒಂದು ಸಲವಾದರೂ ಪಠಿಸುವನೊ–</p>
		<p class="verse">ಸ ಮೇ ಪ್ರಿಯತಮೋ ಜ್ಞೇಯಸ್ತಸ್ಮೈ ಕಾಮಾನ್ ದದಾಮ್ಯಹಮ್ ।<br />ಶ್ರೀಚಕ್ರೇ ಮಾಂ ಸಮಭ್ಯರ್ಚ್ಯ ಜಪ್ತ್ವಾ ಪಂಚದಶಾಕ್ಷರೀಮ್	<span class="verse-num">॥ ೪೪ ॥</span></p>
		<p>೪೪. ಅವನು ನನಗೆ ಪ್ರಿಯತಮನೆಂದು ತಿಳಿಯಬೇಕು; ಅವನ ಇಚ್ಛೆಗಳನ್ನೆಲ್ಲ ನಾನು ಅನುಗ್ರಹಿಸುತ್ತೇನೆ. ಶ್ರೀಚಕ್ರದಲ್ಲಿ ನನ್ನನ್ನು ಅರ್ಚಿಸಿ, ಪಂಚದಶಾಕ್ಷರೀ ಮಂತ್ರವನ್ನು ಜಪಿಸಿ–</p>
		<p class="verse">ಪಶ್ಚಾನ್ನಾಮಸಹಸ್ರಂ ಮೇ ಕೀರ್ತಯೇನ್ಮಮ ತುಷ್ಟಯೇ ।<br />ಮಾಮರ್ಚಯತು ವಾ ಮಾ ವಾ ವಿದ್ಯಾಂ ಜಪತು ವಾ ನ ವಾ	<span class="verse-num">॥ ೪೫ ॥</span></p>
		<p>೪೫. ಅನಂತರ ಸಹಸ್ರನಾಮವನ್ನು ನನ್ನ ಪ್ರೀತಿಗಾಗಿ ಪಠಿಸಬೇಕು. ನನ್ನನ್ನು (ಶ್ರೀಚಕ್ರದಲ್ಲಿ) ಪೂಜಿಸಲಿ ಪೂಜಿಸದಿರಲಿ, ಮಂತ್ರವನ್ನು ಜಪಿಸಲಿ ಜಪಿಸ ದಿರಲಿ–</p>
		<p class="verse">ಕೀರ್ತಯೇನ್ನಾಮಸಾಹಸ್ರಮಿದಂ ಮತ್ಪ್ರೀತಯೇ ಸದಾ ।<br />ಮತ್ಪ್ರೀತ್ಯಾ ಸಕಲಾನ್ ಕಾಮಾನ್​ಲ್ಲಭತೇ ನಾತ್ರ ಸಂಶಯಃ	<span class="verse-num">॥ ೪೬ ॥</span></p>
		<p>೪೬. ಈ ಸಹಸ್ರನಾಮವನ್ನು ನನ್ನ ಪ್ರೀತಿಗಾಗಿ ಯಾವಾಗಲೂ ಪಠಿಸಿದರೆ, ನನ್ನ ಅನುಗ್ರಹದಿಂದ ಅವನು ಸಕಲ ಕಾಮಗಳನ್ನೂ ಪಡೆಯುತ್ತಾನೆ; ಇದರಲ್ಲಿ ಸಂಶಯವಿಲ್ಲ.</p>
		<p>ತಸ್ಮಾನ್ನಾಮಸಹಸ್ರಂ ಮೇ ಕೀರ್ತಯಧ್ವಂ ಸದಾಽಽದರಾತ್ ।</p>
		<p class="text-center">ಹಯಗ್ರೀವ ಉವಾಚ</p>
		<p class="verse">ಇತಿ ಶ್ರೀಲಲಿತೇಶಾನೀ ಶಾಸ್ತಿ ದೇವಾನ್ ಸಹಾನುಗಾನ್	<span class="verse-num">॥ ೪೭ ॥</span></p>
		<p>೪೭. ಆದುದರಿಂದ ನನ್ನ ಸಹಸ್ರನಾಮವನ್ನು ಸದಾ ಆದರದಿಂದ ಪಠಿಸಿರಿ.</p>
		<p class="text-center">ಹಯಗ್ರೀವನು ಹೇಳಿದನು</p>
		<p>ಹೀಗೆ ಲಲಿತೇಶ್ವರಿಯು ಅನುಯಾಯಿಗಳಿಂದ ಕೂಡಿದ ದೇವತೆಗಳನ್ನು ಆಜ್ಞಾಪಿ ಸುತ್ತಾಳೆ.<sup><a epub:type="noteref" href="999-aside.xhtml#id-001.10">1</a></sup></p>
		<p class="verse">ತದಾಜ್ಞಯಾ ತದಾರಭ್ಯ ಬ್ರಹ್ಮವಿಷ್ಣುಮಹೇಶ್ವರಾಃ ।<br />ಶಕ್ತಯೋ ಮಂತ್ರಿಣೀಮುಖ್ಯಾ ಇದಂ ನಾಮಸಹಸ್ರಕಮ್	<span class="verse-num">॥ ೪೮ ॥</span></p>
		<p>೪೮. ಆಗಿನಿಂದ ಅವಳ ಆಜ್ಞೆಯ ಪ್ರಕಾರ ಬ್ರಹ್ಮವಿಷ್ಣುಮಹೇಶ್ವರರೂ ಮಂತ್ರಿಣೀ ಮೊದಲಾದ ಶಕ್ತಿಯರೂ ಈ ಸಹಸ್ರನಾಮವನ್ನು–</p>
		<p class="verse">ಪಠಂತಿ ಭಕ್ತ್ಯಾ ಸತತಂ ಲಲಿತಾಪರಿತುಷ್ಟಯೇ ।<br />ತಸ್ಮಾದವಶ್ಯಂ ಭಕ್ತೇನ ಕೀರ್ತನೀಯಮಿದಂ ಮುನೇ	<span class="verse-num">॥ ೪೯ ॥</span></p>
		<p>೪೯. ಲಲಿತೆಯ ಪ್ರೀತಿಗಾಗಿ ಭಕ್ತಿಯಿಂದ ಯಾವಾಗಲೂ ಪಠಿಸುತ್ತಾರೆ. ಆದುದರಿಂದ, ಎಲೈ ಮುನಿಯೆ, ಇದನ್ನು ಭಕ್ತನು ಅವಶ್ಯವಾಗಿ ಪಠಿಸಬೇಕು.</p>
		<p class="verse">ಆವಶ್ಯಕತ್ವೇ ಹೇತುಸ್ತೇ ಮಯಾ ಪ್ರೋಕ್ತೋ ಮುನೀಶ್ವರ ।<br />ಇದಾನೀಂ ನಾಮಸಾಹಸ್ರಂ ವಕ್ಷ್ಯಾಮಿ ಶ್ರದ್ಧಯಾ ಶೃಣು	<span class="verse-num">॥ ೫ಂ ॥</span></p>
		<p>೫ಂ. ಎಲೈ ಮುನೀಶ್ವರನೇ, ಇದರ ಆವಶ್ಯಕತೆಯ ಕಾರಣವನ್ನು ನಾನು ನಿನಗೆ ಮೊದಲೇ ಹೇಳಿದ್ದೇನೆ; ಈಗ ಸಹಸ್ರನಾಮವನ್ನು ಹೇಳುತ್ತೇನೆ; ಶ್ರದ್ಧೆಯಿಂದ ಕೇಳು.</p>
		<p class="text-center">॥ ನ್ಯಾಸಃ ॥</p>
		<p>ಅಸ್ಯ ಶ್ರೀಲಲಿತಾಸಹಸ್ರನಾಮಸ್ತೋತ್ರಮಾಲಾಮಂತ್ರಸ್ಯ ವಶಿ ನ್ಯಾದಿವಾಗ್ದೇವತಾ ಪುಷಯಃ । ಅನುಷ್ಟುಪ್ ಛಂದಃ । ಶ್ರೀ- ಲಲಿತಾಪರಮೇಶ್ವರೀ ದೇವತಾ । ಶ್ರೀಮದ್ವಾಗ್ಭವಕೂಟೇತಿ ಬೀಜಮ್ । ಮಧ್ಯಕೂಟೇತಿ ಶಕ್ತಿಃ । ಶಕ್ತಿಕೂಟೇತಿ ಕೀಲಕಮ್ । ಶ್ರೀಲಲಿತಾಮಹಾತ್ರಿಪುರಸುಂದರೀಪ್ರಸಾದಸಿದ್ಧಿದ್ವಾರಾ ಚಿಂತಿತ ಫಲಾವಾಪ್ತ್ಯರ್ಥೇ ಜಪೇ ವಿನಿಯೋಗಃ । ಲಮಿತ್ಯಾದಿಪಂಚಪೂಜಾಂ ಕುರ್ಯಾತ್ ।</p>
		<p class="text-center">ಧ್ಯಾನಮ್​</p>
		<p>ಸಿಂದೂರಾರುಣವಿಗ್ರಹಾಂ ತ್ರಿನಯನಾಂ<br />ಮಾಣಿಕ್ಯಮೌಲಿಸ್ಫುರ-<br />ತ್ತಾರಾನಾಯಕಶೇಖರಾಂ ಸ್ಮಿತಮುಖೀ-<br />ಮಾಪೀನವಕ್ಷೋರುಹಾಮ್ ।<br />ಪಾಣಿಭ್ಯಾಮಲಿಪೂರ್ಣರತ್ನಚಷಕಂ<br />ರಕ್ತೋತ್ಪಲಂ ಬಿಭ್ರತೀಂ<br />ಸೌಮ್ಯಾಂ ರತ್ನಘಟಸ್ಥರಕ್ತಚರಣಾಂ<br />ಧ್ಯಾಯೇತ್ ಪರಾಮಂಬಿಕಾಮ್ ॥</p>
		<p>ಸಿಂದೂರದಂತೆ ಕೆಂಪು ಬಣ್ಣವುಳ್ಳವಳೂ, ಮೂರು ಕಣ್ಣುಗಳುಳ್ಳವಳೂ, ಮಾಣಿಕ್ಯಮುಕುಟದಲ್ಲಿ ಪ್ರಕಾಶಿಸುತ್ತಿರುವ ಚಂದ್ರನನ್ನು ಚೂಡಾಮಣಿಯಾಗಿ ಹೊಂದಿರುವವಳೂ, ಹಸನ್ಮುಖಿಯೂ, ಪೀನಪಯೋಧರಿಯೂ, ತನ್ನ ಎರಡು ಕೈಗಳಲ್ಲಿ ರಕ್ತವರ್ಣದ ಕಮಲವನ್ನು ಮತ್ತು ಮದ್ಯಪೂರ್ಣವಾದ ರತ್ನಪಾತ್ರೆ ಯನ್ನು ಹಿಡಿದಿರುವವಳೂ, ಸೌಮ್ಯರೂಪಳೂ, ರತ್ನಘಟದ ಮೇಲೆ ಇಡಲ್ಪಟ್ಟ ರಕ್ತವರ್ಣದ ಚರಣಗಳುಳ್ಳವಳೂ ಆದ ಪರಮಾಂಬಿಕೆಯನ್ನು ಧ್ಯಾನಿಸಬೇಕು.</p>
		<p>ಇತಿ ಶ್ರೀಬ್ರಹ್ಮಾಂಡಪುರಾಣೇ ಉತ್ತರಖಂಡೇ ಶ್ರೀಹಯಗ್ರೀವಾಗಸ್ತ್ಯ<br />ಸಂವಾದೇ ಶ್ರೀಲಲಿತಾನಾಮಸಹಸ್ರಪೂರ್ವಭಾಗೋ ನಾಮ<br />ಪ್ರಥಮೋಽಧ್ಯಾಯಃ ॥</p>
	</section>
</body>
</html>
